{"id": 1, "question": "Zgodnie z Kodeksem karnym, jeżeli według nowej ustawy czyn objęty wyrokiem nie jest już zagrożony karą pozbawienia wolności, wymierzoną karę pozbawienia wolności podlegającą wykonaniu:", "choices": {"A": "warunkowo zawiesza się na okres próby, który wynosi od roku do 5 lat i biegnie od daty wejścia w życie nowej ustawy,", "B": "zamienia się na grzywnę albo karę ograniczenia wolności, przyjmując że jeden miesiąc pozbawienia wolności równa się 60 stawkom dziennym grzywny albo 2 miesiącom ograniczenia wolności,", "C": "zamienia się na karę ograniczenia wolności, przyjmując że jeden miesiąc pozbawienia wolności równa się jednemu miesiącowi ograniczenia wolności."}, "answer": "B", "legal_basis": "art. 4 § 3 k.k.", "legal_basis_content": "Jeżeli według nowej ustawy czyn objęty wyrokiem nie jest już zagrożony karą pozbawienia wolności, wymierzoną karę pozbawienia wolności podlegającą wykonaniu zamienia się na grzywnę albo karę ograniczenia wolności, przyjmując że jeden miesiąc pozbawienia wolności równa się 60 stawkom dziennym grzywny albo 2 miesiącom ograniczenia wolności.", "exam_type": "adwokacki_radcowy", "year": 2023}
{"id": 3, "question": "Zgodnie z Kodeksem karnym, kto w celu skierowania przeciwko innej osobie postępowania karnego nakłania ją do popełnienia czynu zabronionego, odpowiada jak za:", "choices": {"A": "podżeganie,", "B": "sprawstwo,", "C": "pomocnictwo."}, "answer": "A", "legal_basis": "art. 24 k.k.", "legal_basis_content": "Odpowiada jak za podżeganie, kto w celu skierowania przeciwko innej osobie postępowania karnego nakłania ją do popełnienia czynu zabronionego; w tym wypadku nie stosuje się art. 22 i 23.", "exam_type": "adwokacki_radcowy", "year": 2023}
{"id": 4, "question": "Zgodnie z Kodeksem karnym, nie popełnia przestępstwa, kto:", "choices": {"A": "przekracza granice obrony koniecznej pod wpływem strachu lub wzburzenia usprawiedliwionych okolicznościami zamachu,", "B": "przekracza granice obrony koniecznej, odpierając zamach polegający na wdarciu się do mieszkania, lokalu, domu albo na przylegający do nich ogrodzony teren lub odpierając zamach poprzedzony wdarciem się do tych miejsc, chyba że przekroczenie granic obrony koniecznej było rażące,", "C": "działa w celu uchylenia bezpośredniego niebezpieczeństwa grożącego jakiemukolwiek dobru chronionemu prawem, jeżeli niebezpieczeństwa nie można inaczej uniknąć, a dobro poświęcone przedstawia wartość niższą od dobra ratowanego."}, "answer": "C", "legal_basis": "art. 26 § 1 k.k.", "legal_basis_content": "Nie popełnia przestępstwa, kto działa w celu uchylenia bezpośredniego niebezpieczeństwa grożącego jakiemukolwiek dobru chronionemu prawem, jeżeli niebezpieczeństwa nie można inaczej uniknąć, a dobro poświęcone przedstawia wartość niższą od dobra ratowanego.", "exam_type": "adwokacki_radcowy", "year": 2023}
{"id": 5, "question": "Zgodnie z Kodeksem karnym, w razie przekroczenia przez sprawcę granic stanu wyższej konieczności, sąd:", "choices": {"A": "odstępuje od wymierzenia kary,", "B": "stosuje nadzwyczajne złagodzenie kary,", "C": "może zastosować nadzwyczajne złagodzenie kary, a nawet odstąpić od jej wymierzenia."}, "answer": "C", "legal_basis": "art. 26 § 3 k.k.", "legal_basis_content": "W razie przekroczenia granic stanu wyższej konieczności, sąd może zastosować nadzwyczajne złagodzenie kary, a nawet odstąpić od jej wymierzenia.", "exam_type": "adwokacki_radcowy", "year": 2023}
{"id": 6, "question": "Zgodnie z Kodeksem karnym, środkiem karnym między innymi jest:", "choices": {"A": "świadczenie pieniężne,", "B": "nawiązka,", "C": "przepadek."}, "answer": "A", "legal_basis": "art. 39 pkt 7 k.k.", "legal_basis_content": "świadczenie pieniężne;", "exam_type": "adwokacki_radcowy", "year": 2023}
{"id": 7, "question": "Zgodnie z Kodeksem karnym, środek karny w postaci zakazu wstępu na imprezę masową obejmuje wszelkie imprezy masowe:", "choices": {"A": "tylko na terytorium Rzeczypospolitej Polskiej, bez względu na charakter imprezy masowej,", "B": "na terytorium Rzeczypospolitej Polskiej oraz wszelkie zawody sportowe z udziałem polskiej kadry narodowej poza terytorium Rzeczypospolitej Polskiej,", "C": "na terytorium Rzeczypospolitej Polskiej oraz mecze piłki nożnej rozgrywane przez polską kadrę narodową lub polski klub sportowy poza terytorium Rzeczypospolitej Polskiej."}, "answer": "C", "legal_basis": "art. 41b § 2 k.k.", "legal_basis_content": "Zakaz wstępu na imprezę masową obejmuje wszelkie imprezy masowe na terytorium Rzeczypospolitej Polskiej oraz mecze piłki nożnej rozgrywane przez polską kadrę narodową lub polski klub sportowy poza terytorium Rzeczypospolitej Polskiej.", "exam_type": "adwokacki_radcowy", "year": 2023}
{"id": 8, "question": "Zgodnie z Kodeksem karnym, okres, na który orzeczono środek karny w postaci pozbawienia praw publicznych za dane przestępstwo, nie biegnie w czasie:", "choices": {"A": "odbywania kary pozbawienia wolności za to przestępstwo,", "B": "odbywania kary pozbawienia wolności za inne przestępstwo,", "C": "wykonywania innego środka karnego."}, "answer": "A", "legal_basis": "art. 43 § 2b k.k.", "legal_basis_content": "Okres, na który orzeczono pozbawienie praw publicznych za dane przestępstwo, nie biegnie w czasie odbywania kary pozbawienia wolności za to przestępstwo.", "exam_type": "adwokacki_radcowy", "year": 2023}
{"id": 12, "question": "Zgodnie z Kodeksem karnym, kto, w celu uzyskania odszkodowania z tytułu umowy ubezpieczenia, powoduje zdarzenie będące podstawą do wypłaty takiego odszkodowania, a przed wszczęciem postępowania karnego dobrowolnie zapobiegł wypłacie odszkodowania:", "choices": {"A": "nie popełnia przestępstwa,", "B": "korzysta z dobrodziejstwa nadzwyczajnego złagodzenia kary,", "C": "nie podlega karze."}, "answer": "C", "legal_basis": "art. 298 k.k.", "legal_basis_content": "§ 1. Kto, w celu uzyskania odszkodowania z tytułu umowy ubezpieczenia, powoduje zdarzenie będące podstawą do wypłaty takiego odszkodowania, podlega karze pozbawienia wolności od 3 miesięcy do lat 5. § 2. Nie podlega karze, kto przed wszczęciem postępowania karnego dobrowolnie zapobiegł wypłacie odszkodowania.", "exam_type": "adwokacki_radcowy", "year": 2023}
{"id": 13, "question": "Zgodnie z Kodeksem postępowania karnego, jeżeli orzeczenie wobec oskarżonego kary byłoby oczywiście niecelowe ze względu na rodzaj i wysokość kary prawomocnie orzeczonej za inne przestępstwo, a interes pokrzywdzonego temu się nie sprzeciwia, można umorzyć postępowanie w sprawie o występek zagrożony karą pozbawienia wolności do lat:", "choices": {"A": "10,", "B": "8,", "C": "5."}, "answer": "C", "legal_basis": "art. 11 § 1 k.p.k.", "legal_basis_content": "Postępowanie w sprawie o występek, zagrożony karą pozbawienia wolności do lat 5, można umorzyć, jeżeli orzeczenie wobec oskarżonego kary byłoby oczywiście niecelowe ze względu na rodzaj i wysokość kary prawomocnie orzeczonej za inne przestępstwo, a interes pokrzywdzonego temu się nie sprzeciwia.", "exam_type": "adwokacki_radcowy", "year": 2023}
{"id": 14, "question": "Zgodnie z Kodeksem postępowania karnego, nie wszczyna się postępowania, a wszczęte umarza, gdy między innymi:", "choices": {"A": "zachodzi długotrwała przeszkoda uniemożliwiająca prowadzenie postępowania, a w szczególności jeżeli nie można ująć oskarżonego,", "B": "ten sam czyn stanowi zarówno przestępstwo, jak i wykroczenie,", "C": "brak skargi uprawnionego oskarżyciela."}, "answer": "C", "legal_basis": "art. 17 § 1 pkt 9 k.p.k.", "legal_basis_content": "brak skargi uprawnionego oskarżyciela;", "exam_type": "adwokacki_radcowy", "year": 2023}
{"id": 15, "question": "Zgodnie z Kodeksem postępowania karnego, jeżeli sąd wojskowy przekaże sprawę sądowi powszechnemu lub nie przyjmie sprawy przekazanej mu przez sąd powszechny, sprawę rozpoznaje:", "choices": {"A": "sąd powszechny,", "B": "sąd powszechny, chyba że sąd wyższego rzędu nad sądem powszechnym, rozstrzygając spór o właściwość, przekaże sprawę do rozpoznania sądowi wojskowemu,", "C": "sąd powszechny, chyba że Sąd Najwyższy, rozstrzygając spór o właściwość, przekaże sprawę do rozpoznania sądowi wojskowemu."}, "answer": "A", "legal_basis": "art. 39 k.p.k.", "legal_basis_content": "Jeżeli sąd wojskowy przekaże sprawę sądowi powszechnemu lub nie przyjmie sprawy przekazanej mu przez sąd powszechny, sprawę rozpoznaje sąd powszechny.", "exam_type": "adwokacki_radcowy", "year": 2023}
{"id": 16, "question": "Zgodnie z Kodeksem postępowania karnego, w postępowaniu przed sądem okręgowym oskarżony, któremu zarzucono zbrodnię:", "choices": {"A": "musi mieć obrońcę,", "B": "nie musi mieć obrońcy,", "C": "musi mieć obrońcę tylko wtedy, gdy sąd uzna udział obrońcy za konieczny."}, "answer": "A", "legal_basis": "art. 80 k.p.k.", "legal_basis_content": "Oskarżony musi mieć obrońcę w postępowaniu przed sądem okręgowym, jeżeli zarzucono mu zbrodnię. W takim wypadku udział obrońcy w rozprawie głównej jest obowiązkowy.", "exam_type": "adwokacki_radcowy", "year": 2023}
{"id": 18, "question": "Zgodnie z Kodeksem postępowania karnego, do biegu terminu oznaczonego w dniach:", "choices": {"A": "wlicza się dzień, od którego liczy się dany termin,", "B": "wlicza się dzień, od którego liczy się dany termin, chyba że jest to termin do wniesienia środka zaskarżenia,", "C": "nie wlicza się dnia, od którego liczy się dany termin."}, "answer": "C", "legal_basis": "art. 123 § 1 k.p.k.", "legal_basis_content": "Do biegu terminu nie wlicza się dnia, od którego liczy się dany termin.", "exam_type": "adwokacki_radcowy", "year": 2023}
{"id": 19, "question": "Zgodnie z Kodeksem postępowania karnego, do pełnienia czynności biegłego, wobec którego nie zachodzą przyczyny wyłączenia, jest obowiązany:", "choices": {"A": "wyłącznie biegły sądowy,", "B": "nie tylko biegły sądowy, lecz także każda osoba, o której wiadomo, że ma odpowiednią wiedzę w danej dziedzinie,", "C": "nie tylko biegły sądowy, lecz także każda osoba, o której wiadomo, że ma odpowiednią wiedzę w danej dziedzinie, pod warunkiem, że została wskazana przez prokuratora i zaakceptowana przez oskarżonego."}, "answer": "B", "legal_basis": "art. 195 k.p.k.", "legal_basis_content": "Do pełnienia czynności biegłego jest obowiązany nie tylko biegły sądowy, lecz także każda osoba, o której wiadomo, że ma odpowiednią wiedzę w danej dziedzinie.", "exam_type": "adwokacki_radcowy", "year": 2023}
{"id": 20, "question": "Zgodnie z Kodeksem postępowania karnego, wniosek o uchylenie lub zmianę środka zapobiegawczego oskarżony może składać:", "choices": {"A": "w każdym czasie,", "B": "nie częściej niż co dwa miesiące,", "C": "nie częściej niż co trzy miesiące."}, "answer": "A", "legal_basis": "art. 254 § 1 k.p.k.", "legal_basis_content": "Oskarżony może składać w każdym czasie wniosek o uchylenie lub zmianę środka zapobiegawczego; w przedmiocie wniosku rozstrzyga, najpóźniej w ciągu 3 dni, prokurator, a po wniesieniu aktu oskarżenia do sądu – sąd, przed którym sprawa się toczy.", "exam_type": "adwokacki_radcowy", "year": 2023}
{"id": 22, "question": "Zgodnie z Kodeksem postępowania karnego, jeżeli oskarżony był uniewinniony i kasację wniesiono na jego niekorzyść, Sąd Najwyższy:", "choices": {"A": "może zastosować środek zapobiegawczy,", "B": "może zastosować środek zapobiegawczy wyłącznie o charakterze wolnościowym,", "C": "nie może zastosować środka zapobiegawczego."}, "answer": "C", "legal_basis": "art. 533 k.p.k.", "legal_basis_content": "Jeżeli kasację wniesiono na niekorzyść oskarżonego, Sąd Najwyższy może zastosować środek zapobiegawczy, chyba że oskarżony był uniewinniony.", "exam_type": "adwokacki_radcowy", "year": 2023}
{"id": 23, "question": "Zgodnie z Kodeksem wykroczeń, jeżeli czyn będący wykroczeniem wyczerpuje zarazem znamiona przestępstwa, orzeka się za przestępstwo i za wykroczenie, z tym że jeżeli orzeczono za przestępstwo i za wykroczenie karę lub środek karny tego samego rodzaju, wykonuje się surowszą karę lub środek karny; w razie uprzedniego wykonania łagodniejszej kary lub środka karnego zalicza się je na poczet surowszych; zaliczeniu temu nie podlegają środki karne w postaci:", "choices": {"A": "zakazu prowadzenia pojazdów tego samego rodzaju,", "B": "nawiązki, jeżeli za wykroczenie i za przestępstwo orzeczono je na rzecz różnych podmiotów,", "C": "nawiązki, jeżeli za wykroczenie i za przestępstwo orzeczono je na rzecz tego samego podmiotu."}, "answer": "B", "legal_basis": "art. 10 § 4 pkt 1 k.w.", "legal_basis_content": "nawiązki, jeżeli za wykroczenie i za przestępstwo orzeczono je na rzecz różnych podmiotów;", "exam_type": "adwokacki_radcowy", "year": 2023}
{"id": 24, "question": "Zgodnie z Kodeksem wykroczeń, odpowiedzialność za podżeganie i pomocnictwo zachodzi wtedy, gdy ustawa tak stanowi i tylko w razie dokonania przez sprawcę czynu zabronionego; każdy ze współdziałających w popełnieniu czynu zabronionego odpowiada w granicach swojej umyślności lub nieumyślności:", "choices": {"A": "pod warunkiem, że odpowiada przynajmniej jeden z pozostałych współdziałających,", "B": "pod warunkiem, że odpowiadają wszyscy współdziałający,", "C": "niezależnie od odpowiedzialności pozostałych współdziałających."}, "answer": "C", "legal_basis": "art. 14 § 2 k.w.", "legal_basis_content": "Każdy ze współdziałających w popełnieniu czynu zabronionego odpowiada w granicach swojej umyślności lub nieumyślności, niezależnie od odpowiedzialności pozostałych współdziałających.", "exam_type": "adwokacki_radcowy", "year": 2023}
{"id": 25, "question": "Zgodnie z Kodeksem wykroczeń, w wypadkach zasługujących na szczególne uwzględnienie, biorąc pod uwagę charakter i okoliczności czynu lub właściwości i warunki osobiste sprawcy, można:", "choices": {"A": "zastosować nadzwyczajne złagodzenie kary albo odstąpić od wymierzenia kary lub środka karnego,", "B": "umorzyć postępowanie z powodu znikomej szkodliwości społecznej czynu,", "C": "warunkowo umorzyć postępowanie."}, "answer": "A", "legal_basis": "art. 39 § 1 k.w.", "legal_basis_content": "W wypadkach zasługujących na szczególne uwzględnienie można – biorąc pod uwagę charakter i okoliczności czynu lub właściwości i warunki osobiste sprawcy – zastosować nadzwyczajne złagodzenie kary albo odstąpić od wymierzenia kary lub środka karnego.", "exam_type": "adwokacki_radcowy", "year": 2023}
{"id": 27, "question": "Zgodnie z Kodeksem postępowania w sprawach o wykroczenia, jeżeli pokrzywdzony lub obwiniony nie stawił się na rozprawę i w aktach sprawy brak jest dowodu doręczenia im wezwania lub zawiadomienia:", "choices": {"A": "zawsze rozprawę odracza się, nie przeprowadzając żadnych czynności dowodowych,", "B": "rozprawę odracza się, przy czym sąd może, jeżeli uzna to za celowe, przeprowadzić postępowanie dowodowe, a w szczególności przesłuchać świadków, którzy stawili się na rozprawę,", "C": "rozprawy nie odracza się i sąd przeprowadza wszystkie czynności dowodowe."}, "answer": "B", "legal_basis": "art. 71 § 2 k.p.s.w.", "legal_basis_content": "Jeżeli oskarżyciel publiczny, oskarżyciel posiłkowy, pokrzywdzony lub obwiniony nie stawił się na rozprawę i w aktach sprawy brak jest dowodu doręczenia im wezwania lub zawiadomienia, rozprawę odracza się, przy czym sąd może, jeżeli uzna to za celowe, przeprowadzić postępowanie dowodowe, a w szczególności przesłuchać świadków, którzy stawili się na rozprawę. Na następnej rozprawie dowody te przeprowadza się ponownie tylko, jeżeli zażąda tego strona nieobecna na poprzedniej rozprawie, chyba że była o jej terminie prawidłowo powiadomiona.", "exam_type": "adwokacki_radcowy", "year": 2023}
{"id": 29, "question": "Zgodnie z Kodeksem cywilnym, nie można czynić ze swego prawa użytku, który by był sprzeczny ze społeczno-gospodarczym przeznaczeniem tego prawa lub z zasadami współżycia społecznego; takie działanie lub zaniechanie uprawnionego:", "choices": {"A": "jest jednakże uważane za wykonywanie prawa i korzysta z ochrony,", "B": "nie jest uważane za wykonywanie prawa i nie korzysta z ochrony,", "C": "nie jest uważane za wykonywanie prawa, jednakże korzysta z ochrony."}, "answer": "B", "legal_basis": "art. 5 k.c.", "legal_basis_content": "Nie można czynić ze swego prawa użytku, który by był sprzeczny ze społeczno-gospodarczym przeznaczeniem tego prawa lub z zasadami współżycia społecznego. Takie działanie lub zaniechanie uprawnionego nie jest uważane za wykonywanie prawa i nie korzysta z ochrony.", "exam_type": "adwokacki_radcowy", "year": 2023}
{"id": 32, "question": "Zgodnie z Kodeksem cywilnym, po upływie terminu przedawnienia roszczenia majątkowego biegnącego przeciwko osobie niebędącej konsumentem:", "choices": {"A": "roszczenie to wygasa,", "B": "osoba ta może uchylić się od jego zaspokojenia, chyba że zrzeka się korzystania z zarzutu przedawnienia; jednakże zrzeczenie się zarzutu przedawnienia przed upływem terminu jest nieważne,", "C": "osoba ta nie może być pozwana o to roszczenie; w takiej sytuacji sąd odrzuca pozew."}, "answer": "B", "legal_basis": "art. 117 § 2 k.c.", "legal_basis_content": "Po upływie terminu przedawnienia ten, przeciwko komu przysługuje roszczenie, może uchylić się od jego zaspokojenia, chyba że zrzeka się korzystania z zarzutu przedawnienia. Jednakże zrzeczenie się zarzutu przedawnienia przed upływem terminu jest nieważne. § 2 . Po upływie terminu przedawnienia nie można domagać się zaspokojenia roszczenia przysługującego przeciwko konsumentowi.", "exam_type": "adwokacki_radcowy", "year": 2023}
{"id": 34, "question": "Zgodnie z Kodeksem cywilnym, posiadacz samoistny w złej wierze rzeczy ruchomej, niebędący jej właścicielem:", "choices": {"A": "nabywa jej własność w drodze zasiedzenia, jeżeli posiada rzecz nieprzerwanie od lat trzech,", "B": "nabywa jej własność w drodze zasiedzenia, jeżeli posiada rzecz nieprzerwanie od lat pięciu,", "C": "nie może nabyć jej własności w drodze zasiedzenia."}, "answer": "C", "legal_basis": "art. 174 § 1 k.c.", "legal_basis_content": "Posiadacz rzeczy ruchomej niebędący jej właścicielem nabywa własność, jeżeli posiada rzecz nieprzerwanie od lat trzech jako posiadacz samoistny, chyba że posiada w złej wierze.", "exam_type": "adwokacki_radcowy", "year": 2023}
{"id": 35, "question": "Zgodnie z Kodeksem cywilnym, jeżeli rzecz (niebędącą zabytkiem lub materiałem archiwalnym) znaleziono w takich okolicznościach, że poszukiwanie właściciela byłoby oczywiście bezcelowe, a znalazca nie jest właścicielem nieruchomości, na której rzecz została znaleziona, rzecz znaleziona staje się:", "choices": {"A": "wyłączną własnością znalazcy,", "B": "wyłączną własnością właściciela nieruchomości, na której rzecz została znaleziona,", "C": "przedmiotem współwłasności w częściach ułamkowych znalazcy i właściciela nieruchomości, na której rzecz została znaleziona."}, "answer": "C", "legal_basis": "art. 189 k.c.", "legal_basis_content": "Jeżeli rzecz znaleziono w takich okolicznościach, że poszukiwanie właściciela byłoby oczywiście bezcelowe, staje się ona przedmiotem współwłasności w częściach ułamkowych znalazcy i właściciela nieruchomości, na której rzecz została znaleziona, jeżeli jednak rzecz ta jest zabytkiem lub materiałem archiwalnym, staje się ona własnością Skarbu Państwa, a znalazca jest obowiązany wydać ją niezwłocznie właściwemu staroście.", "exam_type": "adwokacki_radcowy", "year": 2023}
{"id": 37, "question": "Zgodnie z Kodeksem cywilnym, jeżeli dłużnik jest zobowiązany do świadczenia rzeczy oznaczonych tylko co do gatunku, a jakość rzeczy nie jest oznaczona przez właściwe przepisy lub przez czynność prawną ani nie wynika z okoliczności, dłużnik:", "choices": {"A": "może świadczyć rzeczy dowolnej jakości,", "B": "powinien świadczyć rzeczy średniej jakości,", "C": "powinien świadczyć rzeczy najlepszej jakości."}, "answer": "B", "legal_basis": "art. 357 k.c.", "legal_basis_content": "Jeżeli dłużnik jest zobowiązany do świadczenia rzeczy oznaczonych tylko co do gatunku, a jakość rzeczy nie jest oznaczona przez właściwe przepisy lub przez czynność prawną ani nie wynika z okoliczności, dłużnik powinien świadczyć rzeczy średniej jakości.", "exam_type": "adwokacki_radcowy", "year": 2023}
{"id": 38, "question": "Zgodnie z Kodeksem cywilnym, zobowiązany do odszkodowania ponosi odpowiedzialność tylko za normalne następstwa działania lub zaniechania, z którego szkoda wynikła; w powyższych granicach, w braku odmiennego przepisu ustawy lub postanowienia umowy, naprawienie szkody obejmuje:", "choices": {"A": "jedynie straty, które poszkodowany poniósł,", "B": "jedynie korzyści, które poszkodowany mógłby osiągnąć, gdyby mu szkody nie wyrządzono,", "C": "straty, które poszkodowany poniósł, oraz korzyści, które mógłby osiągnąć, gdyby mu szkody nie wyrządzono."}, "answer": "C", "legal_basis": "art. 361 k.c.", "legal_basis_content": "§ 1. Zobowiązany do odszkodowania ponosi odpowiedzialność tylko za normalne następstwa działania lub zaniechania, z którego szkoda wynikła. § 2. W powyższych granicach, w braku odmiennego przepisu ustawy lub postanowienia umowy, naprawienie szkody obejmuje straty, które poszkodowany poniósł, oraz korzyści, które mógłby osiągnąć, gdyby mu szkody nie wyrządzono.", "exam_type": "adwokacki_radcowy", "year": 2023}
{"id": 40, "question": "Zgodnie z Kodeksem cywilnym, zwolnienie z długu pieniężnego przez wierzyciela względem jednego z dłużników solidarnych:", "choices": {"A": "nie ma skutku względem współdłużników,", "B": "ma ten skutek, że każdy ze współdłużników staje się odpowiedzialny w równych częściach,", "C": "zwalnia z długu wszystkich współdłużników."}, "answer": "A", "legal_basis": "art. 373 k.c.", "legal_basis_content": "Zwolnienie z długu lub zrzeczenie się solidarności przez wierzyciela względem jednego z dłużników solidarnych nie ma skutku względem współdłużników.", "exam_type": "adwokacki_radcowy", "year": 2023}
{"id": 43, "question": "Zgodnie z Kodeksem cywilnym, jeżeli termin zwrotu pożyczki nie jest oznaczony, dłużnik obowiązany jest zwrócić pożyczkę:", "choices": {"A": "niezwłocznie po wypowiedzeniu przez dającego pożyczkę,", "B": "w ciągu 30 dni po wypowiedzeniu przez dającego pożyczkę,", "C": "w ciągu sześciu tygodni po wypowiedzeniu przez dającego pożyczkę."}, "answer": "C", "legal_basis": "art. 723 k.c.", "legal_basis_content": "Jeżeli termin zwrotu pożyczki nie jest oznaczony, dłużnik obowiązany jest zwrócić pożyczkę w ciągu sześciu tygodni po wypowiedzeniu przez dającego pożyczkę.", "exam_type": "adwokacki_radcowy", "year": 2023}
{"id": 44, "question": "Zgodnie z Kodeksem cywilnym, rozwiązanie umowy rachunku bankowego zawartej na czas nieoznaczony może nastąpić w każdym czasie wskutek wypowiedzenia przez:", "choices": {"A": "posiadacza rachunku; bank nie może wypowiedzieć takiej umowy w żadnym przypadku,", "B": "którąkolwiek ze stron; jednakże bank może wypowiedzieć taką umowę tylko z ważnych powodów,", "C": "którąkolwiek ze stron; jednakże posiadacz rachunku może wypowiedzieć taką umowę tylko z ważnych powodów."}, "answer": "B", "legal_basis": "art. 730 k.c.", "legal_basis_content": "Rozwiązanie umowy rachunku bankowego zawartej na czas nieoznaczony może nastąpić w każdym czasie wskutek wypowiedzenia przez którąkolwiek ze stron; jednakże bank może wypowiedzieć taką umowę tylko z ważnych powodów.", "exam_type": "adwokacki_radcowy", "year": 2023}
{"id": 45, "question": "Zgodnie z Kodeksem cywilnym, spadkodawca może w testamencie włożyć na spadkobiorcę lub na zapisobiercę obowiązek oznaczonego działania lub zaniechania, nie czyniąc nikogo wierzycielem; jest to:", "choices": {"A": "zapis zwykły,", "B": "zapis windykacyjny,", "C": "polecenie."}, "answer": "C", "legal_basis": "art. 982 k.c.", "legal_basis_content": "Spadkodawca może w testamencie włożyć na spadkobiercę lub na zapisobiercę obowiązek oznaczonego działania lub zaniechania, nie czyniąc nikogo wierzycielem (polecenie).", "exam_type": "adwokacki_radcowy", "year": 2023}
{"id": 46, "question": "Zgodnie z Kodeksem cywilnym, roszczenie przeciwko fundacji rodzinnej obowiązanej do uzupełnienia zachowku z tytułu otrzymanego funduszu założycielskiego przedawnia się z upływem:", "choices": {"A": "lat trzech od zarejestrowania fundacji,", "B": "lat pięciu od otwarcia spadku,", "C": "lat dziesięciu od stwierdzenia nabycia spadku."}, "answer": "B", "legal_basis": "art. 1007 § 3 k.c.", "legal_basis_content": "Roszczenie przeciwko fundacji rodzinnej obowiązanej do uzupełnienia zachowku z tytułu otrzymanego funduszu założycielskiego przedawnia się z upływem lat pięciu od otwarcia spadku.", "exam_type": "adwokacki_radcowy", "year": 2023}
{"id": 60, "question": "Zgodnie z Kodeksem postępowania cywilnego, w razie uzasadnionej potrzeby sąd może udzielić stronie niezbędnych pouczeń co do czynności procesowych:", "choices": {"A": "tylko wówczas, gdy przyznano jej pełnomocnika z urzędu,", "B": "tylko wówczas, gdy jest ona reprezentowana przez adwokata, radcę prawnego, rzecznika patentowego lub radcę Prokuratorii Generalnej Rzeczypospolitej Polskiej,", "C": "jeżeli występuje ona w sprawie bez adwokata, radcy prawnego, rzecznika patentowego lub radcy Prokuratorii Generalnej Rzeczypospolitej Polskiej."}, "answer": "C", "legal_basis": "art. 5 k.p.c.", "legal_basis_content": "W razie uzasadnionej potrzeby sąd może udzielić stronom i uczestnikom postępowania występującym w sprawie bez adwokata, radcy prawnego, rzecznika patentowego lub radcy Prokuratorii Generalnej Rzeczypospolitej Polskiej niezbędnych pouczeń co do czynności procesowych.", "exam_type": "adwokacki_radcowy", "year": 2023}
{"id": 61, "question": "Zgodnie z Kodeksem postępowania cywilnego, do właściwości sądów okręgowych jako sądów pierwszej instancji należą między innymi:", "choices": {"A": "sprawy o prawa niemajątkowe i łącznie z nimi dochodzone roszczenia majątkowe oprócz spraw o ustalenie lub zaprzeczenie pochodzenia dziecka, o ustalenie bezskuteczności uznania ojcostwa oraz o rozwiązanie przysposobienia,", "B": "wszystkie sprawy rozpoznawane w postępowaniu nieprocesowym,", "C": "wszystkie sprawy o prawa majątkowe, w których wartość przedmiotu sporu przewyższa siedemdziesiąt pięć tysięcy złotych."}, "answer": "A", "legal_basis": "art. 17 pkt 1 k.p.c.", "legal_basis_content": "o prawa niemajątkowe i łącznie z nimi dochodzone roszczenia majątkowe oprócz spraw o ustalenie lub zaprzeczenie pochodzenia dziecka, o ustalenie bezskuteczności uznania ojcostwa oraz o rozwiązanie przysposobienia;", "exam_type": "adwokacki_radcowy", "year": 2023}
{"id": 63, "question": "Zgodnie z Kodeksem postępowania cywilnego, kto występuje z roszczeniem o rzecz lub prawo, o które sprawa (niepodlegająca rozpoznaniu w postępowaniu uproszczonym) toczy się pomiędzy innymi osobami, może aż do zamknięcia rozprawy w pierwszej instancji wytoczyć powództwo o tę rzecz lub prawo przeciwko obu stronom przed sąd, w którym toczy się sprawa; jest to:", "choices": {"A": "interwencja uboczna,", "B": "interwencja główna,", "C": "przypozwanie."}, "answer": "B", "legal_basis": "art. 75 k.p.c.", "legal_basis_content": "Kto występuje z roszczeniem o rzecz lub prawo, o które sprawa toczy się pomiędzy innymi osobami, może aż do zamknięcia rozprawy w pierwszej instancji wytoczyć powództwo o tę rzecz lub prawo przeciwko obu stronom przed sąd, w którym toczy się sprawa (interwencja główna).", "exam_type": "adwokacki_radcowy", "year": 2023}
{"id": 64, "question": "Zgodnie z Kodeksem postępowania cywilnego, adwokat lub radca prawny, który wypowiedział pełnomocnictwo procesowe, obowiązany jest działać za stronę:", "choices": {"A": "do czasu ustanowienia przez sąd lub stronę nowego pełnomocnika,", "B": "do czasu zakończenia postępowania w danej instancji,", "C": "jeszcze przez dwa tygodnie, chyba że mocodawca zwolni go od tego obowiązku."}, "answer": "C", "legal_basis": "art. 94 § 2 k.p.c.", "legal_basis_content": "Adwokat lub radca prawny, który wypowiedział pełnomocnictwo, obowiązany jest działać za stronę jeszcze przez dwa tygodnie, chyba że mocodawca zwolni go od tego obowiązku. Każdy inny pełnomocnik powinien, mimo wypowiedzenia, działać za mocodawcę przez ten sam czas, jeżeli jest to konieczne do uchronienia mocodawcy od niekorzystnych skutków prawnych.", "exam_type": "adwokacki_radcowy", "year": 2023}
{"id": 66, "question": "Zgodnie z Kodeksem postępowania cywilnego, sąd cofnie ustanowienie adwokata lub radcy prawnego, jeżeli okaże się, że okoliczności, na których podstawie je przyznano, nie istniały lub przestały istnieć; stronę, która uzyskała ustanowienie adwokata lub radcy prawnego na podstawie podania świadomie nieprawdziwych okoliczności, sąd:", "choices": {"A": "obciąży wyłącznie obowiązkiem uiszczenia wynagrodzenia adwokata lub radcy prawnego,", "B": "skaże na grzywnę, niezależnie od jej obowiązku uiszczenia wynagrodzenia adwokata lub radcy prawnego,", "C": "obciąży obowiązkiem uiszczenia wynagrodzenia adwokata lub radcy prawnego oraz obowiązkiem uiszczenia równowartości wynagrodzenia adwokata lub radcy prawnego na rzecz właściwego organu samorządu adwokackiego lub radcowskiego."}, "answer": "B", "legal_basis": "art. 120 § 4 k.p.c.", "legal_basis_content": "Stronę, która uzyskała ustanowienie adwokata lub radcy prawnego na podstawie podania świadomie nieprawdziwych okoliczności, sąd skaże na grzywnę, niezależnie od jej obowiązku uiszczenia wynagrodzenia adwokata lub radcy prawnego.", "exam_type": "adwokacki_radcowy", "year": 2023}
{"id": 68, "question": "Zgodnie z Kodeksem postępowania cywilnego, jeżeli przedmiot oględzin jest w posiadaniu osoby trzeciej, a oględziny mają być dokonane w miejscu, gdzie przedmiot znajduje się, osoba ta powinna być wezwana na termin oględzin i obowiązana jest ułatwić dostęp do przedmiotu; osobę trzecią, która bez uzasadnionych przyczyn nie zastosowała się do zarządzeń w przedmiocie oględzin, sąd:", "choices": {"A": "skaże na grzywnę,", "B": "skaże na karę aresztu do 7 dni,", "C": "zobowiąże do pokrycia kosztów przeprowadzenia oględzin przez właściwego miejscowo komornika."}, "answer": "A", "legal_basis": "art. 296 k.p.c.", "legal_basis_content": "Osobę trzecią, która bez uzasadnionych przyczyn nie zastosowała się do zarządzeń w przedmiocie oględzin, sąd skaże na grzywnę.", "exam_type": "adwokacki_radcowy", "year": 2023}
{"id": 69, "question": "Zgodnie z Kodeksem postępowania cywilnego, wyrok zaoczny doręcza się:", "choices": {"A": "stronom z urzędu,", "B": "stronom tylko na wniosek,", "C": "powodowi tylko na wniosek, a pozwanemu z urzędu."}, "answer": "A", "legal_basis": "art. 343 § 1 k.p.c.", "legal_basis_content": "Wyrok zaoczny doręcza się stronom z urzędu. Stronie niezastępowanej przez adwokata, radcę prawnego, rzecznika patentowego lub Prokuratorię Generalną Rzeczypospolitej Polskiej doręcza się go z pouczeniem o przysługujących jej środkach zaskarżenia, a pozwanemu – także z pouczeniem o obowiązku przedstawienia w sprzeciwie wszystkich twierdzeń i dowodów oraz skutku niedopełnienia tego obowiązku w postaci możliwości pominięcia spóźnionych twierdzeń i dowodów.", "exam_type": "adwokacki_radcowy", "year": 2023}
{"id": 74, "question": "Zgodnie z Kodeksem rodzinnym i opiekuńczym, z ważnych powodów sąd może zezwolić, żeby oświadczenie o wstąpieniu w związek małżeński zostało złożone przez pełnomocnika; takie pełnomocnictwo powinno wymieniać osobę, z którą małżeństwo ma być zawarte i być udzielone:", "choices": {"A": "w formie dokumentowej,", "B": "na piśmie z podpisem urzędowo poświadczonym,", "C": "w formie aktu notarialnego,"}, "answer": "B", "legal_basis": "art. 6 § 2 k.r. i o.", "legal_basis_content": "Pełnomocnictwo powinno być udzielone na piśmie z podpisem urzędowo poświadczonym i wymieniać osobę, z którą małżeństwo ma być zawarte.", "exam_type": "adwokacki_radcowy", "year": 2023}
{"id": 75, "question": "Zgodnie z Kodeksem rodzinnym i opiekuńczym, nie mogą zawrzeć ze sobą małżeństwa:", "choices": {"A": "krewni w linii prostej i bocznej, rodzeństwo ani powinowaci w linii prostej, a sąd nie może zezwolić na zawarcie małżeństwa między tymi osobami w żadnej sytuacji,", "B": "krewni w linii prostej, rodzeństwo ani powinowaci w linii prostej; jednakże z ważnych powodów sąd może zezwolić na zawarcie małżeństwa między powinowatymi,", "C": "krewni w linii prostej, rodzeństwo ani powinowaci w linii prostej i bocznej; sąd nie może zezwolić na zawarcie małżeństwa między tymi osobami w żadnej sytuacji."}, "answer": "B", "legal_basis": "art. 14 § 1 k.r. i o.", "legal_basis_content": "Nie mogą zawrzeć ze sobą małżeństwa krewni w linii prostej, rodzeństwo ani powinowaci w linii prostej. Jednakże z ważnych powodów sąd może zezwolić na zawarcie małżeństwa między powinowatymi.", "exam_type": "adwokacki_radcowy", "year": 2023}
{"id": 76, "question": "Zgodnie z Kodeksem rodzinnym i opiekuńczym, jeżeli nie zawarto umowy majątkowej małżeńskiej, z chwilą zawarcia małżeństwa powstaje między małżonkami z mocy ustawy wspólność majątkowa (wspólność ustawowa) obejmująca przedmioty majątkowe nabyte w czasie jej trwania przez oboje małżonków lub przez jednego z nich (majątek wspólny); do majątku wspólnego należą między innymi:", "choices": {"A": "prawa autorskie i prawa pokrewne, prawa własności przemysłowej oraz inne prawa twórcy,", "B": "przedmioty majątkowe uzyskane z tytułu nagrody za osobiste osiągnięcia jednego z małżonków,", "C": "środki zgromadzone na rachunku otwartego lub pracowniczego funduszu emerytalnego każdego z małżonków."}, "answer": "C", "legal_basis": "art. 31 § 2 pkt 3 k.r. i o.", "legal_basis_content": "środki zgromadzone na rachunku otwartego lub pracowniczego funduszu emerytalnego każdego z małżonków;", "exam_type": "adwokacki_radcowy", "year": 2023}
{"id": 77, "question": "Zgodnie z Kodeksem rodzinnym i opiekuńczym, umowa majątkowa małżeńska:", "choices": {"A": "może być zmieniona,", "B": "nie może być zmieniona,", "C": "może być zmieniona tylko za zgodą prokuratora regionalnego właściwego dla miejsca zamieszkania małżonków."}, "answer": "A", "legal_basis": "art. 47 § 2 k.r. i o.", "legal_basis_content": "Umowa majątkowa małżeńska może być zmieniona albo rozwiązana. W razie jej rozwiązania w czasie trwania małżeństwa, powstaje między małżonkami wspólność ustawowa, chyba że strony postanowiły inaczej.", "exam_type": "adwokacki_radcowy", "year": 2023}
{"id": 80, "question": "Zgodnie z Kodeksem rodzinnym i opiekuńczym, uznanie ojcostwa:", "choices": {"A": "nie może nastąpić po osiągnięciu przez dziecko pełnoletności, a jeżeli dziecko zmarło przed osiągnięciem pełnoletności, uznanie ojcostwa może nastąpić w ciągu roku od dnia, w którym mężczyzna składający oświadczenie o uznaniu dowiedział się o śmierci dziecka, nie później jednak niż do dnia, w którym dziecko osiągnęłoby pełnoletność,", "B": "nie może nastąpić po osiągnięciu przez dziecko wieku trzech lat, a jeżeli dziecko zmarło przed osiągnięciem tego wieku, uznanie ojcostwa może nastąpić w ciągu trzech miesięcy od dnia, w którym mężczyzna składający oświadczenie o uznaniu dowiedział się o śmierci dziecka, nie później jednak niż do dnia, w którym dziecko osiągnęłoby ten wiek,", "C": "może nastąpić w każdym czasie, również po osiągnięciu przez dziecko pełnoletności."}, "answer": "A", "legal_basis": "art. 76 k.r. i o.", "legal_basis_content": "§ 1. Uznanie ojcostwa nie może nastąpić po osiągnięciu przez dziecko pełnoletności. § 2. Jeżeli dziecko zmarło przed osiągnięciem pełnoletności, uznanie ojcostwa może nastąpić w ciągu roku od dnia, w którym mężczyzna składający oświadczenie o uznaniu dowiedział się o śmierci dziecka, nie później jednak niż do dnia, w którym dziecko osiągnęłoby pełnoletność.", "exam_type": "adwokacki_radcowy", "year": 2023}
{"id": 93, "question": "Zgodnie z Kodeksem spółek handlowych, spółkami kapitałowymi w organizacji, które przed chwilą wpisu do rejestru przedsiębiorców mogą we własnym imieniu nabywać prawa i zaciągać zobowiązania oraz pozywać i być pozywane, są:", "choices": {"A": "spółka akcyjna w organizacji, prosta spółka akcyjna w organizacji oraz spółka komandytowo-akcyjna w organizacji,", "B": "wyłącznie spółka z ograniczoną odpowiedzialnością w organizacji oraz spółka akcyjna w organizacji,", "C": "spółka z ograniczoną odpowiedzialnością w organizacji, spółka akcyjna w organizacji oraz prosta spółka akcyjna w organizacji."}, "answer": "C", "legal_basis": "art. 11 § 1 k.s.h.", "legal_basis_content": "Spółki kapitałowe w organizacji, o których mowa w art. 161, art. 300 i art. 323, mogą we własnym imieniu nabywać prawa, w tym własność nieruchomości i inne prawa rzeczowe, zaciągać zobowiązania, pozywać i być pozywane.", "exam_type": "adwokacki_radcowy", "year": 2023}
{"id": 94, "question": "Zgodnie z Kodeksem spółek handlowych, czynność prawna dokonana bez zgody właściwego organu spółki kapitałowej, wymaganej wyłącznie przez umowę spółki albo statut, jest:", "choices": {"A": "nieważna,", "B": "ważna,", "C": "nieważna tylko wówczas, gdy druga strona tej czynności wiedziała o wymogu uzyskania takiej zgody albo jest to jednostronna czynność prawna."}, "answer": "B", "legal_basis": "art. 17 § 3 k.s.h.", "legal_basis_content": "Czynność prawna dokonana bez zgody właściwego organu spółki, wymaganej wyłącznie przez umowę spółki albo statut, jest ważna, jednakże nie wyklucza to odpowiedzialności członków zarządu wobec spółki z tytułu naruszenia umowy spółki albo statutu.", "exam_type": "adwokacki_radcowy", "year": 2023}
{"id": 96, "question": "Zgodnie z Kodeksem spółek handlowych, nazwisko komandytariusza nie może być zamieszczane w firmie spółki komandytowej; w przypadku zamieszczenia nazwiska lub firmy (nazwy) komandytariusza w firmie tej spółki, komandytariusz ten:", "choices": {"A": "odpowiada wobec osób trzecich do wysokości sumy komandytowej wskazanej w umowie spółki,", "B": "odpowiada wobec osób trzecich tak jak komplementariusz,", "C": "nabywa wszystkie prawa i obowiązki komplementariusza."}, "answer": "B", "legal_basis": "art. 104 § 4 k.s.h.", "legal_basis_content": "Nazwisko komandytariusza nie może być zamieszczane w firmie spółki. W przypadku zamieszczenia nazwiska lub firmy (nazwy) komandytariusza w firmie spółki, komandytariusz ten odpowiada wobec osób trzecich tak jak komplementariusz.", "exam_type": "adwokacki_radcowy", "year": 2023}
{"id": 97, "question": "Zgodnie z Kodeksem spółek handlowych, minimalny kapitał zakładowy spółki z ograniczoną odpowiedzialnością wynosi:", "choices": {"A": "5 000 złotych,", "B": "10 000 złotych,", "C": "50 000 złotych."}, "answer": "A", "legal_basis": "art. 154 § 1 k.s.h.", "legal_basis_content": "Kapitał zakładowy spółki powinien wynosić co najmniej 5000 złotych.", "exam_type": "adwokacki_radcowy", "year": 2023}
{"id": 100, "question": "Zgodnie z Kodeksem pracy, w razie śmierci pracownika w czasie trwania stosunku pracy lub w czasie pobierania po jego rozwiązaniu zasiłku z tytułu niezdolności do pracy wskutek choroby, rodzinie przysługuje od pracodawcy odprawa pośmiertna; jeżeli pracownik był zatrudniony u tego samego pracodawcy co najmniej 15 lat, po zmarłym pracowniku pozostał więcej niż jeden członek rodziny uprawniony do odprawy pośmiertnej, a pracodawca nie ubezpieczył pracownika na życie, wysokość tej odprawy wynosi:", "choices": {"A": "trzymiesięczne wynagrodzenie,", "B": "sześciomiesięczne wynagrodzenie,", "C": "dziewięciomiesięczne wynagrodzenie."}, "answer": "B", "legal_basis": "art. 93 § 2 pkt 3 k.p.", "legal_basis_content": "sześciomiesięczne wynagrodzenie, jeżeli pracownik był zatrudniony co najmniej 15 lat.", "exam_type": "adwokacki_radcowy", "year": 2023}
{"id": 109, "question": "Zgodnie z Kodeksem postępowania administracyjnego, spory o właściwość między wojewodą a organami administracji niezespolonej rozstrzyga:", "choices": {"A": "Prezes Rady Ministrów,", "B": "minister właściwy do spraw administracji publicznej po porozumieniu z organem sprawującym nadzór nad organem pozostającym w sporze z wojewodą,", "C": "sąd administracyjny."}, "answer": "B", "legal_basis": "art. 22 § 1 pkt 7 k.p.a.", "legal_basis_content": "między wojewodą a organami administracji niezespolonej – minister właściwy do spraw administracji publicznej po porozumieniu z organem sprawującym nadzór nad organem pozostającym w sporze z wojewodą;", "exam_type": "adwokacki_radcowy", "year": 2023}
{"id": 110, "question": "Zgodnie z Kodeksem postępowania administracyjnego, organ administracji publicznej, uznając żądanie organizacji społecznej wszczęcia postępowania lub dopuszczenia jej do udziału w postępowaniu za uzasadnione, postanawia o wszczęciu postępowania z urzędu lub o dopuszczeniu organizacji do udziału w postępowaniu; na postanowienie organu (z wyłączeniem ministra i samorządowego kolegium odwoławczego) o odmowie wszczęcia postępowania lub dopuszczenia do udziału w postępowaniu organizacji społecznej:", "choices": {"A": "nie służy zażalenie,", "B": "służy zażalenie,", "C": "służy sprzeciw."}, "answer": "B", "legal_basis": "art. 31 § 2 k.p.a.", "legal_basis_content": "Organ administracji publicznej, uznając żądanie organizacji społecznej za uzasadnione, postanawia o wszczęciu postępowania z urzędu lub o dopuszczeniu organizacji do udziału w postępowaniu. Na postanowienie o odmowie wszczęcia postępowania lub dopuszczenia do udziału w postępowaniu organizacji społecznej służy zażalenie.", "exam_type": "adwokacki_radcowy", "year": 2023}
{"id": 113, "question": "Zgodnie z Kodeksem postępowania administracyjnego, zatwierdzenie bądź odmowa zatwierdzenia ugody (zawartej przed organem administracji publicznej w pierwszej instancji) następuje w drodze:", "choices": {"A": "decyzji,", "B": "postanowienia,", "C": "zaświadczenia."}, "answer": "B", "legal_basis": "art. 119 § 1 k.p.a.", "legal_basis_content": "Zatwierdzenie bądź odmowa zatwierdzenia ugody następuje w drodze postanowienia, na które służy zażalenie; postanowienie w tej sprawie powinno być wydane w ciągu siedmiu dni od dnia zawarcia ugody.", "exam_type": "adwokacki_radcowy", "year": 2023}
{"id": 114, "question": "Zgodnie z Kodeksem postępowania administracyjnego, strona może cofnąć odwołanie przed wydaniem decyzji przez organ odwoławczy; organ odwoławczy:", "choices": {"A": "zawsze uwzględnia cofnięcie odwołania,", "B": "nie uwzględni jednak cofnięcia odwołania, jeżeli prowadziłoby to do utrzymania w mocy decyzji naruszającej prawo lub interes społeczny,", "C": "nie uwzględni cofnięcia odwołania, jeżeli pozostałe strony postępowania odwoławczego nie wyrażą na to zgody."}, "answer": "B", "legal_basis": "art. 137 k.p.a.", "legal_basis_content": "Strona może cofnąć odwołanie przed wydaniem decyzji przez organ odwoławczy. Organ odwoławczy nie uwzględni jednak cofnięcia odwołania, jeżeli prowadziłoby to do utrzymania w mocy decyzji naruszającej prawo lub interes społeczny.", "exam_type": "adwokacki_radcowy", "year": 2023}
{"id": 116, "question": "Zgodnie z Kodeksem postępowania administracyjnego, przedmiotem skargi może być w szczególności zaniedbanie lub nienależyte wykonywanie zadań przez właściwe organy albo przez ich pracowników, naruszenie praworządności lub interesów skarżących, a także przewlekłe lub biurokratyczne załatwianie spraw; organ właściwy do załatwienia skargi powinien załatwić skargę bez zbędnej zwłoki, nie później jednak niż w ciągu:", "choices": {"A": "siedmiu dni,", "B": "czternastu dni,", "C": "miesiąca."}, "answer": "C", "legal_basis": "art. 237 § 1 k.p.a.", "legal_basis_content": "Organ właściwy do załatwienia skargi powinien załatwić skargę bez zbędnej zwłoki, nie później jednak niż w ciągu miesiąca.", "exam_type": "adwokacki_radcowy", "year": 2023}
