{"id": 1, "question": "Zgodnie z Kodeksem cywilnym, ubezwłasnowolniona częściowo może być:", "choices": {"A": "każda osoba fizyczna,", "B": "osoba małoletnia, która ukończyła lat trzynaście,", "C": "osoba pełnoletnia."}, "answer": "C", "legal_basis": "art. 16 § 1 k.c.", "legal_basis_content": "Osoba pełnoletnia może być ubezwłasnowolniona częściowo z powodu choroby psychicznej, niedorozwoju umysłowego albo innego rodzaju zaburzeń psychicznych, w szczególności pijaństwa lub narkomanii, jeżeli stan tej osoby nie uzasadnia ubezwłasnowolnienia całkowitego, lecz potrzebna jest pomoc do prowadzenia jej spraw.", "exam_type": "notarialny", "year": 2014}
{"id": 2, "question": "Zgodnie z Kodeksem cywilnym, prawa związane z własnością nieruchomości uważa się za jej:", "choices": {"A": "części składowe,", "B": "przynależności,", "C": "pożytki cywilne."}, "answer": "A", "legal_basis": "art. 50 k.c.", "legal_basis_content": "Za części składowe nieruchomości uważa się także prawa związane z jej własnością.", "exam_type": "notarialny", "year": 2014}
{"id": 3, "question": "Zgodnie z Kodeksem cywilnym, okoliczność, że pełnomocnik (niebędący prokurentem) jest ograniczony w zdolności do czynności prawnych:", "choices": {"A": "nie ma wpływu na ważność czynności dokonanej przez niego w imieniu mocodawcy,", "B": "powoduje nieważność czynności dokonanej przez niego w imieniu mocodawcy,", "C": "powoduje nieważność czynności dokonanej przez niego w imieniu mocodawcy, jeżeli nie zostanie ona potwierdzona przez mocodawcę w wyznaczonym przez drugą stronę terminie."}, "answer": "A", "legal_basis": "art. 100 k.c.", "legal_basis_content": "Okoliczność, że pełnomocnik jest ograniczony w zdolności do czynności prawnych, nie ma wpływu na ważność czynności dokonanej przez niego w imieniu mocodawcy.", "exam_type": "notarialny", "year": 2014}
{"id": 5, "question": "Zgodnie z Kodeksem cywilnym, jeżeli przepis szczególny nie stanowi inaczej, termin przedawnienia dla roszczeń o świadczenia okresowe wynosi:", "choices": {"A": "rok,", "B": "trzy lata,", "C": "dziesięć lat."}, "answer": "B", "legal_basis": "art. 118 k.c.", "legal_basis_content": "Jeżeli przepis szczególny nie stanowi inaczej, termin przedawnienia wynosi lat dziesięć, a dla roszczeń o świadczenia okresowe oraz roszczeń związanych z prowadzeniem działalności gospodarczej – trzy lata.", "exam_type": "notarialny", "year": 2014}
{"id": 6, "question": "Zgodnie z Kodeksem cywilnym, w razie sprzedaży przez współwłaściciela nieruchomości rolnej udziału we współwłasności lub części tego udziału pozostałym współwłaścicielom przysługuje:", "choices": {"A": "zawsze prawo pierwokupu,", "B": "prawo pierwokupu, jeżeli prowadzą gospodarstwo rolne na gruncie wspólnym; nie dotyczy to jednak wypadku, gdy współwłaściciel prowadzący jednocześnie gospodarstwo rolne sprzedaje swój udział we współwłasności wraz z tym gospodarstwem albo gdy nabywcą jest inny współwłaściciel lub osoba, która dziedziczyłaby gospodarstwo po sprzedawcy,", "C": "wyłącznie prawo pierwszeństwa nabycia."}, "answer": "B", "legal_basis": "art. 166 § 1 k.c.", "legal_basis_content": "W razie sprzedaży przez współwłaściciela nieruchomości rolnej udziału we współwłasności lub części tego udziału pozostałym współwłaścicielom przysługuje prawo pierwokupu, jeżeli prowadzą gospodarstwo rolne na gruncie wspólnym. Nie dotyczy to jednak wypadku, gdy współwłaściciel prowadzący jednocześnie gospodarstwo rolne sprzedaje swój udział we współwłasności wraz z tym gospodarstwem albo gdy nabywcą jest inny współwłaściciel lub osoba, która dziedziczyłaby gospodarstwo po sprzedawcy.", "exam_type": "notarialny", "year": 2014}
{"id": 7, "question": "Zgodnie z Kodeksem cywilnym, rzecz mająca znaczniejszą wartość materialną albo wartość naukową lub artystyczną znaleziona w takich okolicznościach, że poszukiwanie właściciela byłoby oczywiście bezcelowe, staje się:", "choices": {"A": "własnością Skarbu Państwa, a znalazcy z mocy prawa nie przysługuje wynagrodzenie, co najwyżej z mocy przepisów szczególnych odznaczenie państwowe, jeżeli rzecz ma istotną wartość kulturową,", "B": "własnością Skarbu Państwa, a znalazcy należy się odpowiednie wynagrodzenie,", "C": "własnością Skarbu Państwa lub jednostki samorządu terytorialnego, w zależności od tego na czyim gruncie została znaleziona."}, "answer": "B", "legal_basis": "art. 189 k.c.", "legal_basis_content": "Jeżeli rzecz znaleziono w takich okolicznościach, że poszukiwanie właściciela byłoby oczywiście bezcelowe, staje się ona przedmiotem współwłasności w częściach ułamkowych znalazcy i właściciela nieruchomości, na której rzecz została znaleziona, jeżeli jednak rzecz ta jest zabytkiem lub materiałem archiwalnym, staje się ona własnością Skarbu Państwa, a znalazca jest obowiązany wydać ją niezwłocznie właściwemu staroście.", "exam_type": "notarialny", "year": 2014}
{"id": 8, "question": "Zgodnie z Kodeksem cywilnym, współwłaściciele, którzy w wyniku zniesienia współwłasności nie otrzymali gospodarstwa rolnego lub jego części, lecz do chwili zniesienia współwłasności w tym gospodarstwie mieszkali:", "choices": {"A": "zachowują uprawnienia do dalszego zamieszkiwania, jednakże nie dłużej niż przez pięć lat, a gdy w chwili znoszenia współwłasności są małoletni – nie dłużej niż pięć lat od osiągnięcia pełnoletności; ograniczenie terminem powyższym nie dotyczy współwłaścicieli trwale niezdolnych do pracy,", "B": "zachowują uprawnienia do dalszego zamieszkiwania, jednakże nie dłużej niż przez dwa lata, a gdy w chwili znoszenia współwłasności są małoletni – nie dłużej niż dwa lata od osiągnięcia pełnoletności; ograniczenie terminem powyższym nie dotyczy współwłaścicieli trwale niezdolnych do pracy,", "C": "nie zachowują żadnych uprawnień do dalszego zamieszkiwania."}, "answer": "A", "legal_basis": "art. 218 § 1 k.c.", "legal_basis_content": "Współwłaściciele, którzy nie otrzymali gospodarstwa rolnego lub jego części, lecz do chwili zniesienia współwłasności w tym gospodarstwie mieszkali, zachowują uprawnienia do dalszego zamieszkiwania, jednakże nie dłużej niż przez pięć lat, a gdy w chwili znoszenia współwłasności są małoletni – nie dłużej niż pięć lat od osiągnięcia pełnoletności. Ograniczenie terminem powyższym nie dotyczy współwłaścicieli trwale niezdolnych do pracy.", "exam_type": "notarialny", "year": 2014}
{"id": 9, "question": "Zgodnie z Kodeksem cywilnym, samoistny posiadacz rzeczy w złej wierze może żądać od jej właściciela:", "choices": {"A": "zawsze zwrotu wszystkich nakładów koniecznych poniesionych na tę rzecz,", "B": "jedynie zwrotu nakładów koniecznych poniesionych na tę rzecz, i to tylko o tyle, o ile właściciel wzbogaciłby się bezpodstawnie jego kosztem,", "C": "zwrotu nakładów koniecznych i użytkowych poniesionych na tę rzecz; nie może jedynie żądać zwrotu nakładów zbytkownych."}, "answer": "B", "legal_basis": "art. 226 § 2 k.c.", "legal_basis_content": "Samoistny posiadacz w złej wierze może żądać jedynie zwrotu nakładów koniecznych, i to tylko o tyle, o ile właściciel wzbogaciłby się bezpodstawnie jego kosztem.", "exam_type": "notarialny", "year": 2014}
{"id": 10, "question": "Zgodnie z Kodeksem cywilnym, umowa o oddanie gruntu Skarbu Państwa lub gruntu należącego do jednostek samorządu terytorialnego bądź ich związków w użytkowanie wieczyste:", "choices": {"A": "może ulec rozwiązaniu przed upływem określonego w niej terminu, jeżeli wieczysty użytkownik korzysta z gruntu w sposób oczywiście sprzeczny z jego przeznaczeniem określonym w umowie, w szczególności jeżeli wbrew umowie użytkownik nie wzniósł określonych w niej budynków lub urządzeń,", "B": "nie może ulec rozwiązaniu przed upływem określonego w niej terminu; korzystanie przez wieczystego użytkownika z gruntu w sposób oczywiście sprzeczny z jego przeznaczeniem stanowi jedynie podstawę nieprzedłużenia umowy po okresie, na jaki została zawarta,", "C": "może ulec rozwiązaniu przed upływem określonego w niej terminu tylko w przypadku, jeżeli wieczysty użytkownik nie wzniesie określonych w umowie budynków lub urządzeń."}, "answer": "A", "legal_basis": "art. 240 k.c.", "legal_basis_content": "Umowa o oddanie gruntu Skarbu Państwa lub gruntu należącego do jednostek samorządu terytorialnego bądź ich związków w użytkowanie wieczyste może ulec rozwiązaniu przed upływem określonego w niej terminu, jeżeli wieczysty użytkownik korzysta z gruntu w sposób oczywiście sprzeczny z jego przeznaczeniem określonym w umowie, w szczególności jeżeli wbrew umowie użytkownik nie wzniósł określonych w niej budynków lub urządzeń.", "exam_type": "notarialny", "year": 2014}
{"id": 11, "question": "Zgodnie z Kodeksem cywilnym, roszczenie wieczystego użytkownika o wynagrodzenie za budynki i urządzenia istniejące w dniu zwrotu użytkowanego gruntu przedawniają się:", "choices": {"A": "z upływem roku od daty zwrotu gruntu,", "B": "z upływem lat trzech od daty zwrotu gruntu,", "C": "z upływem lat dziesięciu od daty zwrotu gruntu."}, "answer": "B", "legal_basis": "art. 243 k.c.", "legal_basis_content": "Roszczenie przeciwko wieczystemu użytkownikowi o naprawienie szkód wynikłych z niewłaściwego korzystania z gruntu Skarbu Państwa lub gruntu należącego do jednostek samorządu terytorialnego bądź ich związków, jak również roszczenie wieczystego użytkownika o wynagrodzenie za budynki i urządzenia istniejące w dniu zwrotu użytkowanego gruntu przedawniają się z upływem lat trzech od tej daty.", "exam_type": "notarialny", "year": 2014}
{"id": 13, "question": "Zgodnie z Kodeksem cywilnym, służebność osobista niebędąca służebnością mieszkania, jest:", "choices": {"A": "niezbywalna; można jedynie przenieść uprawnienie do jej wykonywania,", "B": "niezbywalna i nie można również przenieść uprawnienia do jej wykonywania,", "C": "zbywalna, ale tylko na rzecz współmałżonka, gdy między uprawnionym a jego współmałżonkiem istnieje wspólność ustawowa."}, "answer": "B", "legal_basis": "art. 300 k.c.", "legal_basis_content": "Służebności osobiste są niezbywalne. Nie można również przenieść uprawnienia do ich wykonywania.", "exam_type": "notarialny", "year": 2014}
{"id": 15, "question": "Zgodnie z Kodeksem cywilnym, posiadacz samoistny, który oddaje drugiemu rzecz w posiadanie zależne:", "choices": {"A": "traci posiadanie,", "B": "traci posiadanie, chyba że w umowie z posiadaczem zależnym zastrzeżono inaczej,", "C": "nie traci posiadania."}, "answer": "C", "legal_basis": "art. 337 k.c.", "legal_basis_content": "Posiadacz samoistny nie traci posiadania przez to, że oddaje drugiemu rzecz w posiadanie zależne.", "exam_type": "notarialny", "year": 2014}
{"id": 16, "question": "Zgodnie z Kodeksem cywilnym, zwolnienie z długu lub zrzeczenie się solidarności przez wierzyciela względem jednego z dłużników solidarnych:", "choices": {"A": "nie ma skutku względem współdłużników,", "B": "jest skuteczne względem wszystkich współdłużników,", "C": "jest skuteczne względem wszystkich współdłużników, o ile wierzyciel inaczej nie zastrzegł."}, "answer": "A", "legal_basis": "art. 373 k.c.", "legal_basis_content": "Zwolnienie z długu lub zrzeczenie się solidarności przez wierzyciela względem jednego z dłużników solidarnych nie ma skutku względem współdłużników.", "exam_type": "notarialny", "year": 2014}
{"id": 17, "question": "Zgodnie z Kodeksem cywilnym, kara umowna może zostać zastrzeżona w umowie w celu naprawienia szkody wynikłej z niewykonania lub nienależytego wykonania:", "choices": {"A": "każdego zobowiązania,", "B": "zobowiązania pieniężnego,", "C": "zobowiązania niepieniężnego."}, "answer": "C", "legal_basis": "art. 483 § 1 k.c.", "legal_basis_content": "Można zastrzec w umowie, że naprawienie szkody wynikłej z niewykonania lub nienależytego wykonania zobowiązania niepieniężnego nastąpi przez zapłatę określonej sumy (kara umowna).", "exam_type": "notarialny", "year": 2014}
{"id": 18, "question": "Zgodnie z Kodeksem cywilnym, zobowiązanie wygasa, gdy wierzyciel zwalnia dłużnika z długu:", "choices": {"A": "a dłużnik zwolnienie przyjmuje,", "B": "nawet wtedy, gdy dłużnik zwolnienia nie przyjmie,", "C": "a dłużnik zwolnienie przyjmuje, ale tylko wtedy, gdy taki obowiązek wynika ze stosunku prawnego będącego źródłem zobowiązania."}, "answer": "A", "legal_basis": "art. 508 k.c.", "legal_basis_content": "Zobowiązanie wygasa, gdy wierzyciel zwalnia dłużnika z długu, a dłużnik zwolnienie przyjmuje.", "exam_type": "notarialny", "year": 2014}
{"id": 20, "question": "Zgodnie z Kodeksem cywilnym, jeżeli z tytułu prawa pierwokupu jest kilku uprawnionych, a niektórzy z nich nie wykonywają tego prawa:", "choices": {"A": "pozostali uprawnieni nie mogą go wykonać w ogóle, także w stosunku do przypadających im udziałów,", "B": "pozostali uprawnieni mogą wykonać je w całości,", "C": "pozostali uprawnieni mogą wykonać je tylko częściowo, w udziałach przypadających im w stosunku do wszystkich uprawnionych."}, "answer": "B", "legal_basis": "art. 602 § 2 k.c.", "legal_basis_content": "Jeżeli jest kilku uprawnionych, a niektórzy z nich nie wykonywają prawa pierwokupu, pozostali mogą wykonać je w całości.", "exam_type": "notarialny", "year": 2014}
{"id": 22, "question": "Zgodnie z Kodeksem cywilnym, przy realizacji umowy przewozu osób, za bagaż, który podróżny przewozi ze sobą, przewoźnik:", "choices": {"A": "ponosi odpowiedzialność tylko wtedy, gdy szkoda wynikła z winy umyślnej lub rażącego niedbalstwa przewoźnika,", "B": "ponosi odpowiedzialność wyłącznie wtedy, gdy szkoda wynikła z winy umyślnej przewoźnika,", "C": "nigdy nie ponosi odpowiedzialności."}, "answer": "A", "legal_basis": "art. 777 § 1 k.c.", "legal_basis_content": "Za bagaż, który podróżny przewozi ze sobą, przewoźnik ponosi odpowiedzialność tylko wtedy, gdy szkoda wynikła z winy umyślnej lub rażącego niedbalstwa przewoźnika.", "exam_type": "notarialny", "year": 2014}
{"id": 24, "question": "Zgodnie z Kodeksem cywilnym, jeżeli nie umówiono się inaczej, wynikająca z umowy ubezpieczenia odpowiedzialność ubezpieczyciela rozpoczyna się:", "choices": {"A": "w dniu zawarcia umowy, nie wcześniej jednak niż od dnia zapłacenia składki lub jej pierwszej raty,", "B": "od dnia następującego po zawarciu umowy, nie wcześniej jednak niż od dnia następnego po zapłaceniu składki lub jej pierwszej raty,", "C": "od dnia następującego po zawarciu umowy, bez względu na datę zapłacenia składki lub jej pierwszej raty."}, "answer": "B", "legal_basis": "art. 814 § 1 k.c.", "legal_basis_content": "Jeżeli nie umówiono się inaczej, odpowiedzialność ubezpieczyciela rozpoczyna się od dnia następującego po zawarciu umowy, nie wcześniej jednak niż od dnia następnego po zapłaceniu składki lub jej pierwszej raty.", "exam_type": "notarialny", "year": 2014}
{"id": 25, "question": "Zgodnie z Kodeksem cywilnym, w umowie spółki (spółki cywilnej):", "choices": {"A": "można zwolnić wspólnika od udziału w stratach i nie można wyłączyć wspólnika od udziału w zyskach,", "B": "można wyłączyć wspólnika od udziału w zyskach, jak i zwolnić od udziału w stratach,", "C": "nie można wyłączyć wspólnika od udziału w zyskach ani zwolnić od udziału w stratach."}, "answer": "A", "legal_basis": "art. 867 § 1 k.c.", "legal_basis_content": "Każdy wspólnik jest uprawniony do równego udziału w zyskach i w tym samym stosunku uczestniczy w stratach, bez względu na rodzaj i wartość wkładu. W umowie spółki można inaczej ustalić stosunek udziału wspólników w zyskach i stratach. Można nawet zwolnić niektórych wspólników od udziału w stratach. Natomiast nie można wyłączyć wspólnika od udziału w zyskach.", "exam_type": "notarialny", "year": 2014}
{"id": 26, "question": "Zgodnie z Kodeksem cywilnym, o ile umowa spółki (spółki cywilnej), zawarta na czas dłuższy niż jeden rok obrachunkowy, nie stanowi inaczej:", "choices": {"A": "wspólnicy mogą żądać podziału i wypłaty zysków dopiero po rozwiązaniu spółki,", "B": "wspólnicy mogą żądać podziału i wypłaty zysków w każdym czasie,", "C": "wspólnicy mogą żądać podziału i wypłaty zysków z końcem każdego roku obrachunkowego."}, "answer": "C", "legal_basis": "art. 868 § 2 k.c.", "legal_basis_content": "Jednakże gdy spółka została zawarta na czas dłuższy, wspólnicy mogą żądać podziału i wypłaty zysków z końcem każdego roku obrachunkowego.", "exam_type": "notarialny", "year": 2014}
{"id": 27, "question": "Zgodnie z Kodeksem cywilnym, jeżeli w umowie o dożywocie nabywca nieruchomości zobowiązał się obciążyć ją na rzecz zbywcy użytkowaniem:", "choices": {"A": "prawo to należy do treści prawa dożywocia, nawet gdy jego wykonywanie nie jest ograniczone do części nieruchomości,", "B": "prawo to należy do treści prawa dożywocia, o ile jego wykonywanie jest ograniczone do części nieruchomości,", "C": "prawo to nigdy nie należy do treści prawa dożywocia."}, "answer": "B", "legal_basis": "art. 908 § 2 k.c.", "legal_basis_content": "Jeżeli w umowie o dożywocie nabywca nieruchomości zobowiązał się obciążyć ją na rzecz zbywcy użytkowaniem, którego wykonywanie jest ograniczone do części nieruchomości, służebnością mieszkania lub inną służebnością osobistą albo spełniać powtarzające się świadczenia w pieniądzach lub w rzeczach oznaczonych co do gatunku, użytkowanie, służebność osobista oraz uprawnienie do powtarzających się świadczeń należą do treści prawa dożywocia.", "exam_type": "notarialny", "year": 2014}
{"id": 28, "question": "Zgodnie z Kodeksem cywilnym, wyłączenie od dziedziczenia ustawowego małżonka spadkodawcy, wobec którego spadkodawca wystąpił o orzeczenie rozwodu lub separacji z jego winy, a żądanie to było uzasadnione, następuje:", "choices": {"A": "na mocy orzeczenia sądu wydanego na skutek powództwa, które może wytoczyć każdy z pozostałych spadkobierców ustawowych powołanych do dziedziczenia w zbiegu z małżonkiem,", "B": "na mocy postanowienia sądu o stwierdzeniu nabycia spadku lub aktu poświadczenia dziedziczenia,", "C": "wyłącznie na mocy postanowienia sądu o stwierdzeniu nabycia spadku."}, "answer": "A", "legal_basis": "art. 940 k.c.", "legal_basis_content": "§ 1. Małżonek jest wyłączony od dziedziczenia, jeżeli spadkodawca wystąpił o orzeczenie rozwodu lub separacji z jego winy, a żądanie to było uzasadnione. § 2. Wyłączenie małżonka od dziedziczenia następuje na mocy orzeczenia sądu. Wyłączenia może żądać każdy z pozostałych spadkobierców ustawowych powołanych do dziedziczenia w zbiegu z małżonkiem; termin do wytoczenia powództwa wynosi sześć miesięcy od dnia, w którym spadkobierca dowiedział się o otwarciu spadku, nie więcej jednak niż jeden rok od otwarcia spadku.", "exam_type": "notarialny", "year": 2014}
{"id": 30, "question": "Zgodnie z Kodeksem cywilnym, zstępni wydziedziczonego zstępnego:", "choices": {"A": "nigdy nie są uprawnieni do zachowku,", "B": "są uprawnieni do zachowku, chociażby wydziedziczony zstępny przeżył spadkodawcę,", "C": "są uprawnieni do zachowku tylko wtedy, gdy wydziedziczony zstępny nie przeżył spadkodawcy."}, "answer": "B", "legal_basis": "art. 1011 k.c.", "legal_basis_content": "Zstępni wydziedziczonego zstępnego są uprawnieni do zachowku, chociażby przeżył on spadkodawcę.", "exam_type": "notarialny", "year": 2014}
{"id": 31, "question": "Zgodnie z Kodeksem cywilnym, jeśli spadkodawca nie uczynił zapisu windykacyjnego, stwierdzenie nabycia spadku oraz poświadczenie dziedziczenia:", "choices": {"A": "nie może nastąpić przed upływem sześciu miesięcy od otwarcia spadku, chyba że wszyscy znani spadkobiercy złożyli już oświadczenia o przyjęciu lub o odrzuceniu spadku,", "B": "może nastąpić przed upływem sześciu miesięcy od otwarcia spadku, gdy jednym ze spadkobierców jest osoba nie mająca pełnej zdolności do czynności prawnych albo osoba, co do której istnieje podstawa do jej całkowitego ubezwłasnowolnienia, mimo że część spadkobierców nie złożyła jeszcze oświadczenia o przyjęciu lub o odrzuceniu spadku,", "C": "może nastąpić wyłącznie po upływie sześciu miesięcy od otwarcia spadku."}, "answer": "A", "legal_basis": "art. 1026 k.c.", "legal_basis_content": "Stwierdzenie nabycia spadku oraz poświadczenie dziedziczenia nie może nastąpić przed upływem sześciu miesięcy od otwarcia spadku, chyba że wszyscy znani spadkobiercy złożyli już oświadczenia o przyjęciu lub o odrzuceniu spadku.", "exam_type": "notarialny", "year": 2014}
{"id": 32, "question": "Zgodnie z Kodeksem cywilnym, spadek może zbyć w całości lub w części:", "choices": {"A": "spadkobierca od chwili otwarcia spadku, nawet jeśli spadku nie przyjął,", "B": "spadkobierca, który spadek przyjął,", "C": "tylko ten spadkobierca, którego prawa do spadku zostały stwierdzone prawomocnym postanowieniem sądu o stwierdzeniu nabycia spadku lub aktem poświadczenia dziedziczenia."}, "answer": "B", "legal_basis": "art. 1051 k.c.", "legal_basis_content": "Spadkobierca, który spadek przyjął, może spadek ten zbyć w całości lub w części. To samo dotyczy zbycia udziału spadkowego.", "exam_type": "notarialny", "year": 2014}
{"id": 33, "question": "Zgodnie z Kodeksem cywilnym, w razie zbycia spadku:", "choices": {"A": "spadkobierca nie ponosi odpowiedzialności z tytułu rękojmi za wady fizyczne i prawne poszczególnych przedmiotów należących do spadku,", "B": "do odpowiedzialności spadkobiercy za wady fizyczne i prawne poszczególnych przedmiotów należących do spadku, stosuje się przepisy o rękojmi za wady rzeczy sprzedanej,", "C": "spadkobierca ponosi odpowiedzialność wyłącznie za wady fizyczne poszczególnych przedmiotów należących do spadku, stosownie do przepisów o rękojmi za wady rzeczy sprzedanej."}, "answer": "A", "legal_basis": "art. 1056 k.c.", "legal_basis_content": "W razie zbycia spadku spadkobierca nie ponosi odpowiedzialności z tytułu rękojmi za wady fizyczne i prawne poszczególnych przedmiotów należących do spadku.", "exam_type": "notarialny", "year": 2014}
{"id": 51, "question": "Zgodnie z Kodeksem postępowania cywilnego, po doręczeniu pozwu sprawdzenie wartości przedmiotu sporu oznaczonej przez powoda nastąpić może:", "choices": {"A": "z urzędu,", "B": "jedynie na zarzut pozwanego, zgłoszony przed wdaniem się w spór co do istoty sprawy,", "C": "jedynie na zarzut pozwanego, zgłoszony aż do zamknięcia rozprawy w pierwszej instancji."}, "answer": "B", "legal_basis": "art. 25 § 2 k.p.c.", "legal_basis_content": "Po doręczeniu pozwu sprawdzenie nastąpić może jedynie na zarzut pozwanego, zgłoszony przed wdaniem się w spór co do istoty sprawy.", "exam_type": "notarialny", "year": 2014}
{"id": 52, "question": "Zgodnie z Kodeksem postępowania cywilnego, o wyłączeniu sędziego rozstrzyga:", "choices": {"A": "prezes sądu, w którym sprawa się toczy,", "B": "sąd, w którym sprawa się toczy, a gdyby sąd ten nie mógł wydać postanowienia z powodu braku dostatecznej liczby sędziów – sąd nad nim przełożony,", "C": "zawsze sąd przełożony nad sądem, w którym sprawa się toczy."}, "answer": "B", "legal_basis": "art. 52 § 1 k.p.c.", "legal_basis_content": "O wyłączeniu sędziego rozstrzyga sąd, w którym sprawa się toczy, a gdyby sąd ten nie mógł wydać postanowienia z powodu braku dostatecznej liczby sędziów – sąd nad nim przełożony.", "exam_type": "notarialny", "year": 2014}
{"id": 54, "question": "Zgodnie z Kodeksem postępowania cywilnego, w wypadku przekazania sprawy sądowi wyższego rzędu przez sąd, który stwierdził swą niewłaściwość, sąd wyższego rzędu w razie stwierdzenia swej niewłaściwości:", "choices": {"A": "nie może przekazać sprawy innemu sądowi,", "B": "przekaże sprawę innemu sądowi, który uzna za właściwy, nie wyłączając sądu przekazującego,", "C": "przekaże sprawę innemu sądowi, który uzna za właściwy, z wyłączeniem jednak sądu przekazującego."}, "answer": "B", "legal_basis": "art. 200 § 2 k.p.c.", "legal_basis_content": "Sąd, któremu sprawa została przekazana, jest związany postanowieniem o przekazaniu sprawy. Nie dotyczy to wypadku przekazania sprawy sądowi wyższego rzędu. Sąd ten w razie stwierdzenia swej niewłaściwości przekaże sprawę innemu sądowi, który uzna za właściwy, nie wyłączając sądu przekazującego.", "exam_type": "notarialny", "year": 2014}
{"id": 55, "question": "Zgodnie z Kodeksem postępowania cywilnego, dowód z przesłuchania stron przeciwko osnowie dokumentu obejmującego czynność prawną:", "choices": {"A": "nigdy nie może być dopuszczony między uczestnikami tej czynności,", "B": "może być dopuszczony między uczestnikami tej czynności tylko w wypadkach, gdy żąda tego konsument w sporze z przedsiębiorcą i jeżeli fakt dokonania czynności prawnej będzie uprawdopodobniony za pomocą pisma,", "C": "może być dopuszczony między uczestnikami tej czynności tylko w wypadkach, gdy nie doprowadzi to do obejścia przepisów o formie zastrzeżonej pod rygorem nieważności i gdy ze względu na szczególne okoliczności sprawy sąd uzna to za konieczne."}, "answer": "C", "legal_basis": "art. 247 k.p.c.", "legal_basis_content": "Dowód ze świadków lub z przesłuchania stron przeciwko osnowie lub ponad osnowę dokumentu obejmującego czynność prawną może być dopuszczony między uczestnikami tej czynności tylko w wypadkach, gdy nie doprowadzi to do obejścia przepisów o formie zastrzeżonej pod rygorem nieważności i gdy ze względu na szczególne okoliczności sprawy sąd uzna to za konieczne.", "exam_type": "notarialny", "year": 2014}
{"id": 56, "question": "Zgodnie z Kodeksem postępowania cywilnego, jeżeli przepis szczególny nie stanowi inaczej, ogłoszenie wyroku, wydanego przez sąd pierwszej instancji, następuje:", "choices": {"A": "na posiedzeniu jawnym,", "B": "na posiedzeniu niejawnym,", "C": "na posiedzeniu jawnym, a na zarządzenie przewodniczącego może nastąpić również na posiedzeniu niejawnym."}, "answer": "A", "legal_basis": "art. 326 § 2 k.p.c.", "legal_basis_content": "Ogłoszenie wyroku następuje na posiedzeniu jawnym. Nieobecność stron nie wstrzymuje ogłoszenia. Jeżeli ogłoszenie było odroczone, może go dokonać sam przewodniczący lub sędzia sprawozdawca.", "exam_type": "notarialny", "year": 2014}
{"id": 57, "question": "Zgodnie z Kodeksem postępowania cywilnego, sąd z urzędu musi nadać wyrokowi przy jego wydaniu rygor natychmiastowej wykonalności, jeżeli:", "choices": {"A": "zasądza roszczenie uznane przez pozwanego,", "B": "uwzględnia powództwo o naruszenie posiadania,", "C": "zasądza należność z wekslu."}, "answer": "A", "legal_basis": "art. 333 § 1 pkt 2 k.p.c.", "legal_basis_content": "zasądza roszczenie uznane przez pozwanego;", "exam_type": "notarialny", "year": 2014}
{"id": 58, "question": "Zgodnie z Kodeksem postępowania cywilnego, pozwany, przeciwko któremu zapadł wyrok zaoczny, może złożyć w ciągu dwóch tygodni od doręczenia mu wyroku:", "choices": {"A": "zarzuty,", "B": "apelację,", "C": "sprzeciw."}, "answer": "C", "legal_basis": "art. 344 § 1 k.p.c.", "legal_basis_content": "Pozwany, przeciwko któremu zapadł wyrok zaoczny, może złożyć sprzeciw w ciągu dwóch tygodni od doręczenia mu wyroku.", "exam_type": "notarialny", "year": 2014}
{"id": 59, "question": "Zgodnie z Kodeksem postępowania cywilnego, orzeczenie uzupełniające wyrok zapada:", "choices": {"A": "zawsze w postaci wyroku,", "B": "w postaci wyroku, chyba że uzupełnienie dotyczy wyłącznie kosztów lub natychmiastowej wykonalności,", "C": "zawsze w postaci postanowienia."}, "answer": "B", "legal_basis": "art. 351 § 3 k.p.c.", "legal_basis_content": "Orzeczenie uzupełniające wyrok zapada w postaci wyroku, chyba że uzupełnienie dotyczy wyłącznie kosztów lub natychmiastowej wykonalności.", "exam_type": "notarialny", "year": 2014}
{"id": 60, "question": "Zgodnie z Kodeksem postępowania cywilnego, postanowienia ogłoszone na posiedzeniu jawnym sąd uzasadnia:", "choices": {"A": "z urzędu,", "B": "tylko wtedy, gdy podlegają one zaskarżeniu, i tylko na żądanie strony zgłoszone w terminie tygodniowym od dnia ogłoszenia postanowienia,", "C": "zawsze na żądanie strony zgłoszone w terminie tygodniowym od dnia ogłoszenia postanowienia."}, "answer": "B", "legal_basis": "art. 357 § 1 k.p.c.", "legal_basis_content": "Postanowienia ogłoszone na posiedzeniu jawnym sąd uzasadnia tylko wtedy, gdy podlegają one zaskarżeniu, i tylko na żądanie strony zgłoszone w terminie tygodniowym od dnia ogłoszenia postanowienia. Postanowienia te doręcza się tylko tej stronie, która zażądała sporządzenia uzasadnienia i doręczenia postanowienia z uzasadnieniem.", "exam_type": "notarialny", "year": 2014}
{"id": 62, "question": "Zgodnie z Kodeksem postępowania cywilnego, zażalenie do sądu drugiej instancji przysługuje na postanowienie sądu pierwszej instancji, którego przedmiotem jest odmowa:", "choices": {"A": "odrzucenia pozwu,", "B": "cofnięcia zwolnienia od kosztów sądowych,", "C": "zawieszenia postępowania."}, "answer": "A", "legal_basis": "art. 394 § 1 pkt 1 k.p.c.", "legal_basis_content": "zwrot pozwu, odmowa odrzucenia pozwu, przekazanie sprawy sądowi równorzędnemu lub niższemu albo podjęcie postępowania w innym trybie;", "exam_type": "notarialny", "year": 2014}
{"id": 65, "question": "Zgodnie z Kodeksem rodzinnym i opiekuńczym, w czasie trwania wspólności ustawowej:", "choices": {"A": "każdy z małżonków może żądać podziału majątku wspólnego,", "B": "małżonkowie mogą wspólnie żądać podziału majątku wspólnego,", "C": "żaden z małżonków nie może żądać podziału majątku wspólnego."}, "answer": "C", "legal_basis": "art. 35 k.r. i o.", "legal_basis_content": "W czasie trwania wspólności ustawowej żaden z małżonków nie może żądać podziału majątku wspólnego. Nie może również rozporządzać ani zobowiązywać się do rozporządzania udziałem, który w razie ustania wspólności przypadnie mu w majątku wspólnym lub w poszczególnych przedmiotach należących do tego majątku.", "exam_type": "notarialny", "year": 2014}
{"id": 66, "question": "Zgodnie z Kodeksem rodzinnym i opiekuńczym, jednostronna czynność prawna dokonana bez wymaganej zgody drugiego małżonka, jest:", "choices": {"A": "nieważna,", "B": "ważna,", "C": "ważna, jeżeli zostanie potwierdzona przez drugiego małżonka."}, "answer": "A", "legal_basis": "art. 37 § 4 k.r. i o.", "legal_basis_content": "Jednostronna czynność prawna dokonana bez wymaganej zgody drugiego małżonka jest nieważna.", "exam_type": "notarialny", "year": 2014}
{"id": 67, "question": "Zgodnie z Kodeksem rodzinnym i opiekuńczym, w razie ubezwłasnowolnienia jednego z małżonków:", "choices": {"A": "powstaje rozdzielność majątkowa z mocy prawa,", "B": "nie powstaje rozdzielność majątkowa z mocy prawa,", "C": "powstaje rozdzielność majątkowa na wniosek małżonka osoby ubezwłasnowolnionej."}, "answer": "A", "legal_basis": "art. 53 § 1 k.r. i o.", "legal_basis_content": "Rozdzielność majątkowa powstaje z mocy prawa, w razie ubezwłasnowolnienia lub ogłoszenia upadłości jednego z małżonków.", "exam_type": "notarialny", "year": 2014}
{"id": 68, "question": "Zgodnie z Kodeksem rodzinnym i opiekuńczym, dla dziecka poczętego, lecz jeszcze nieurodzonego:", "choices": {"A": "nigdy nie można ustanowić kuratora,", "B": "ustanawia się kuratora, jeżeli jest to potrzebne do strzeżenia przyszłych praw dziecka,", "C": "ustanawia się kuratora na każdy wniosek matki dziecka."}, "answer": "B", "legal_basis": "art. 182 k.r. i o.", "legal_basis_content": "Dla dziecka poczętego, lecz jeszcze nieurodzonego, ustanawia się kuratora, jeżeli jest to potrzebne do strzeżenia przyszłych praw dziecka. Kuratela ustaje z chwilą urodzenia się dziecka.", "exam_type": "notarialny", "year": 2014}
{"id": 83, "question": "Zgodnie z Kodeksem spółek handlowych, osoba przystępująca do spółki jawnej:", "choices": {"A": "odpowiada za zobowiązania spółki jawnej powstałe przed dniem jej przystąpienia,", "B": "nie odpowiada za zobowiązania spółki jawnej powstałe przed dniem jej przystąpienia, chyba że została o nich poinformowana i przyjęła za nie odpowiedzialność,", "C": "nie odpowiada za zobowiązania spółki jawnej powstałe przed dniem jej przystąpienia."}, "answer": "A", "legal_basis": "art. 32 k.s.h.", "legal_basis_content": "Osoba przystępująca do spółki odpowiada za zobowiązania spółki powstałe przed dniem jej przystąpienia.", "exam_type": "notarialny", "year": 2014}
{"id": 84, "question": "Zgodnie z Kodeksem spółek handlowych, umowa spółki partnerskiej powinna być zawarta:", "choices": {"A": "w formie aktu notarialnego,", "B": "na piśmie pod rygorem nieważności,", "C": "na piśmie dla celów dowodowych."}, "answer": "B", "legal_basis": "art. 92 k.s.h.", "legal_basis_content": "Umowa spółki partnerskiej powinna być zawarta na piśmie pod rygorem nieważności.", "exam_type": "notarialny", "year": 2014}
{"id": 85, "question": "Zgodnie z Kodeksem spółek handlowych, w spółce komandytowo-akcyjnej można ustanowić radę nadzorczą, a jej ustanowienie jest obowiązkowe, jeżeli liczba akcjonariuszy przekracza:", "choices": {"A": "pięć osób,", "B": "piętnaście osób,", "C": "dwadzieścia pięć osób."}, "answer": "C", "legal_basis": "art. 142 § 1 k.s.h.", "legal_basis_content": "W spółce komandytowo-akcyjnej można ustanowić radę nadzorczą. Jeżeli liczba akcjonariuszy przekracza dwadzieścia pięć osób, ustanowienie rady nadzorczej jest obowiązkowe.", "exam_type": "notarialny", "year": 2014}
{"id": 87, "question": "Zgodnie z Kodeksem spółek handlowych, w przypadku gdy wspólnik spółki z ograniczoną odpowiedzialnością, któremu przysługują w niej wszystkie udziały, jest zarazem jedynym członkiem zarządu tej spółki, czynność prawna między tym wspólnikiem a tą spółką wymaga:", "choices": {"A": "formy pisemnej,", "B": "formy pisemnej i zgłoszenia przez zarząd spółki dokonania tej czynności do sądu rejestrowego,", "C": "formy aktu notarialnego."}, "answer": "C", "legal_basis": "art. 210 § 2 k.s.h.", "legal_basis_content": "W przypadku gdy wspólnik, o którym mowa w art. 173 § 1, jest zarazem jedynym członkiem zarządu, przepisu § 1 nie stosuje się. Czynność prawna między tym wspólnikiem a reprezentowaną przez niego spółką wymaga formy aktu notarialnego. O każdorazowym dokonaniu takiej czynności prawnej notariusz zawiadamia sąd rejestrowy, przesyłając wypis aktu notarialnego.", "exam_type": "notarialny", "year": 2014}
{"id": 88, "question": "Zgodnie z Kodeksem spółek handlowych, umowa spółki z ograniczoną odpowiedzialnością:", "choices": {"A": "zawsze musi ustanowić albo radę nadzorczą albo komisję rewizyjną,", "B": "zawsze musi ustanowić radę nadzorczą lub komisję rewizyjną albo oba te organy,", "C": "może ustanowić radę nadzorczą lub komisję rewizyjną albo oba te organy."}, "answer": "C", "legal_basis": "art. 213 § 1 k.s.h.", "legal_basis_content": "Umowa spółki może ustanowić radę nadzorczą lub komisję rewizyjną albo oba te organy.", "exam_type": "notarialny", "year": 2014}
{"id": 89, "question": "Zgodnie z Kodeksem spółek handlowych, jeżeli umowa spółki nie stanowi inaczej, z ważnych przyczyn dotyczących danego wspólnika sąd może orzec jego wyłączenie ze spółki z ograniczoną odpowiedzialnością:", "choices": {"A": "na żądanie wszystkich pozostałych wspólników, jeżeli udziały wspólników żądających wyłączenia stanowią więcej niż połowę kapitału zakładowego,", "B": "na żądanie wszystkich pozostałych wspólników reprezentujących co najmniej jedną trzecią kapitału zakładowego, z których każdy reprezentuje nie mniej niż jedną dwudziestą kapitału zakładowego,", "C": "na żądanie wszystkich pozostałych wspólników reprezentujących co najmniej dwie piąte kapitału zakładowego, z których jeden reprezentuje nie mniej niż jedną czwartą kapitału zakładowego."}, "answer": "A", "legal_basis": "art. 266 § 1 k.s.h.", "legal_basis_content": "Z ważnych przyczyn dotyczących danego wspólnika sąd może orzec jego wyłączenie ze spółki na żądanie wszystkich pozostałych wspólników, jeżeli udziały wspólników żądających wyłączenia stanowią więcej niż połowę kapitału zakładowego.", "exam_type": "notarialny", "year": 2014}
{"id": 91, "question": "Zgodnie z Kodeksem spółek handlowych, spółkę akcyjną zawiązać może jedna albo więcej osób, z tym że:", "choices": {"A": "spółka akcyjna nie może być zawiązana wyłącznie przez jednoosobową spółkę z ograniczoną odpowiedzialnością,", "B": "spółka akcyjna nie może być zawiązana wyłącznie przez jednoosobową spółkę akcyjną,", "C": "jedynym założycielem spółki akcyjnej nie może być jednoosobowa spółka z ograniczoną odpowiedzialnością, jednoosobowa spółka akcyjna, jednoosobowa fundacja."}, "answer": "A", "legal_basis": "art. 301 § 1 k.s.h.", "legal_basis_content": "Zawiązać spółkę akcyjną może jedna albo więcej osób. Spółka akcyjna nie może być zawiązana wyłącznie przez jednoosobową spółkę z ograniczoną odpowiedzialnością.", "exam_type": "notarialny", "year": 2014}
{"id": 92, "question": "Zgodnie z Kodeksem spółek handlowych, umowa ograniczająca na określony czas rozporządzanie akcją lub częścią ułamkową akcji (inna niż ustanawiająca prawo pierwokupu lub inne prawo pierwszeństwa) jest dopuszczalna. Ograniczenie takiego rozporządzania nie może być ustanowione na okres dłuższy niż:", "choices": {"A": "dwa lata od dnia zawarcia umowy,", "B": "trzy lata od dnia zawarcia umowy,", "C": "pięć lat od dnia zawarcia umowy."}, "answer": "C", "legal_basis": "art. 338 § 1 k.s.h.", "legal_basis_content": "Umowa ograniczająca na określony czas rozporządzanie akcją lub częścią ułamkową akcji jest dopuszczalna. Ograniczenie rozporządzania nie może być ustanowione na okres dłuższy niż pięć lat od dnia zawarcia umowy.", "exam_type": "notarialny", "year": 2014}
{"id": 93, "question": "Zgodnie z Kodeksem spółek handlowych, w spółce akcyjnej jednej akcji nie można przyznać więcej niż:", "choices": {"A": "dwa głosy,", "B": "trzy głosy,", "C": "pięć głosów."}, "answer": "A", "legal_basis": "art. 352 k.s.h.", "legal_basis_content": "Jednej akcji nie można przyznać więcej niż dwa głosy. W przypadku zamiany takiej akcji na akcję na okaziciela lub w razie jej zbycia wbrew zastrzeżonym warunkom uprzywilejowanie to wygasa.", "exam_type": "notarialny", "year": 2014}
{"id": 94, "question": "Zgodnie z Kodeksem spółek handlowych, powództwo o uchylenie uchwały walnego zgromadzenia spółki akcyjnej, niebędącej spółką publiczną, należy wnieść w terminie:", "choices": {"A": "miesiąca od dnia otrzymania wiadomości o uchwale, nie później jednak niż w terminie trzech miesięcy od dnia powzięcia uchwały,", "B": "miesiąca od dnia otrzymania wiadomości o uchwale, nie później jednak niż w terminie sześciu miesięcy od dnia powzięcia uchwały,", "C": "dwóch miesięcy od dnia otrzymania wiadomości o uchwale, nie później jednak niż w terminie sześciu miesięcy od dnia powzięcia uchwały."}, "answer": "B", "legal_basis": "art. 424 k.s.h.", "legal_basis_content": "§ 1. Powództwo o uchylenie uchwały walnego zgromadzenia należy wnieść w terminie miesiąca od dnia otrzymania wiadomości o uchwale, nie później jednak niż w terminie sześciu miesięcy od dnia powzięcia uchwały. § 2. W przypadku spółki publicznej termin do wniesienia powództwa wynosi miesiąc od dnia otrzymania wiadomości o uchwale, nie później jednak niż trzy miesiące od dnia powzięcia uchwały.", "exam_type": "notarialny", "year": 2014}
{"id": 95, "question": "Zgodnie z Kodeksem spółek handlowych, spółki kapitałowe mogą się łączyć:", "choices": {"A": "wyłącznie między sobą,", "B": "między sobą oraz ze spółkami osobowymi bez ograniczeń,", "C": "między sobą oraz ze spółkami osobowymi; spółka osobowa nie może jednakże być spółką przejmującą albo spółką nowo zawiązaną."}, "answer": "C", "legal_basis": "art. 491 § 1 k.s.h.", "legal_basis_content": "Spółki kapitałowe mogą się łączyć między sobą oraz ze spółkami osobowymi; spółka osobowa nie może jednakże być spółką przejmującą albo spółką nowo zawiązaną. § 1 . Spółka kapitałowa oraz spółka komandytowo-akcyjna mogą łączyć się ze spółką zagraniczną, o której mowa w art. 2 pkt 1 dyrektywy 2005/56/WE Parlamentu Europejskiego i Rady z dnia 26 października 2005 r. w sprawie transgranicznego łączenia się spółek kapitałowych (Dz. Urz. UE L 310 z 25.11.2005, str. 1), utworzoną zgodnie z prawem państwa członkowskiego Unii Europejskiej lub państwa-strony umowy o Europejskim Obszarze Gospodarczym i mającą siedzibę statutową, zarząd główny lub główny zakład na terenie Unii Europejskiej lub państwa-strony umowy o Europejskim Obszarze Gospodarczym (połączenie transgraniczne). Spółka komandytowo-akcyjna nie może jednakże być spółką przejmującą albo spółką nowo zawiązaną.", "exam_type": "notarialny", "year": 2014}
{"id": 96, "question": "Zgodnie z Kodeksem spółek handlowych, zarządy łączących się spółek kapitałowych powinny zawiadomić wspólników, w sposób przewidziany dla zwoływania zgromadzeń wspólników lub walnych zgromadzeń, o zamiarze połączenia się z inną spółką:", "choices": {"A": "jednokrotnie,", "B": "dwukrotnie,", "C": "trzykrotnie."}, "answer": "B", "legal_basis": "art. 504 § 1 k.s.h.", "legal_basis_content": "Zarządy łączących się spółek powinny zawiadomić wspólników dwukrotnie, w sposób przewidziany dla zwoływania zgromadzeń wspólników lub walnych zgromadzeń, o zamiarze połączenia się z inną spółką. Pierwsze zawiadomienie powinno być dokonane nie później niż na miesiąc przed planowanym dniem powzięcia uchwały o połączeniu, a drugie w odstępie nie krótszym niż dwa tygodnie od daty pierwszego zawiadomienia.", "exam_type": "notarialny", "year": 2014}
{"id": 97, "question": "Zgodnie z Kodeksem spółek handlowych, w razie podziału spółek przez przejęcie, spółka przejmująca:", "choices": {"A": "może objąć własne udziały albo akcje własne za udziały lub akcje, które posiada w spółce dzielonej, oraz za własne udziały lub akcje spółki dzielonej,", "B": "nie może objąć własnych udziałów albo akcji własnych za udziały lub akcje, które posiada w spółce dzielonej, oraz za własne udziały lub akcje spółki dzielonej; zakaz ten nie dotyczy jednak objęcia udziałów lub akcji własnych przez osoby działające we własnym imieniu, lecz na rachunek spółki przejmującej bądź spółki dzielonej,", "C": "nie może objąć własnych udziałów albo akcji własnych za udziały lub akcje, które posiada w spółce dzielonej, oraz za własne udziały lub akcje spółki dzielonej; zakaz ten dotyczy również objęcia udziałów lub akcji własnych przez osoby działające we własnym imieniu, lecz na rachunek spółki przejmującej bądź spółki dzielonej."}, "answer": "C", "legal_basis": "art. 550 k.s.h.", "legal_basis_content": "§ 1. Spółka przejmująca nie może objąć własnych udziałów albo akcji własnych za udziały lub akcje, które posiada w spółce dzielonej, oraz za własne udziały lub akcje spółki dzielonej. § 2. Zakaz, o którym mowa w § 1, dotyczy również objęcia udziałów lub akcji własnych przez osoby działające we własnym imieniu, lecz na rachunek spółki przejmującej bądź spółki dzielonej.", "exam_type": "notarialny", "year": 2014}
{"id": 98, "question": "Zgodnie z Kodeksem spółek handlowych, wniosek o wpis przekształcenia spółki handlowej do rejestru wnoszą:", "choices": {"A": "wszyscy członkowie zarządu albo wspólnicy mający prawo reprezentacji spółki przekształcanej,", "B": "wszyscy członkowie zarządu albo wspólnicy mający prawo reprezentacji spółki przekształconej,", "C": "łącznie wszyscy członkowie zarządu albo wspólnicy mający prawo reprezentacji spółek przekształcanej oraz przekształconej."}, "answer": "B", "legal_basis": "art. 569 k.s.h.", "legal_basis_content": "Wniosek o wpis przekształcenia do rejestru wnoszą wszyscy członkowie zarządu albo wspólnicy mający prawo reprezentacji spółki przekształconej.", "exam_type": "notarialny", "year": 2014}
{"id": 100, "question": "Zgodnie z Kodeksem pracy, tygodniowy czas pracy, za wyjątkiem pracowników zarządzających w imieniu pracodawcy zakładem pracy, nie może przekraczać przeciętnie:", "choices": {"A": "46 godzin w przyjętym okresie rozliczeniowym łącznie z godzinami nadliczbowymi,", "B": "48 godzin w przyjętym okresie rozliczeniowym łącznie z godzinami nadliczbowymi,", "C": "48 godzin w przyjętym okresie rozliczeniowym bez godzin nadliczbowych."}, "answer": "B", "legal_basis": "art. 131 k.p.", "legal_basis_content": "§ 1. Tygodniowy czas pracy łącznie z godzinami nadliczbowymi nie może przekraczać przeciętnie 48 godzin w przyjętym okresie rozliczeniowym. § 2. Ograniczenie przewidziane w § 1 nie dotyczy pracowników zarządzających w imieniu pracodawcy zakładem pracy.", "exam_type": "notarialny", "year": 2014}
{"id": 114, "question": "Zgodnie z Kodeksem postępowania administracyjnego, jeżeli przepisy przewidują wydanie decyzji na blankiecie urzędowym, w tym za pomocą środków komunikacji elektronicznej, a istnieją podstawy do zmiany zaskarżonej decyzji, organ odwoławczy:", "choices": {"A": "zmienia decyzję,", "B": "uchyla decyzję i orzeka co do istoty sprawy,", "C": "uchyla decyzję i zobowiązuje organ pierwszej instancji do wydania decyzji o określonej treści."}, "answer": "C", "legal_basis": "art. 138 § 4 k.p.a.", "legal_basis_content": "Jeżeli przepisy przewidują wydanie decyzji na blankiecie urzędowym, w tym za pomocą środków komunikacji elektronicznej, a istnieją podstawy do zmiany zaskarżonej decyzji, organ odwoławczy uchyla decyzję i zobowiązuje organ pierwszej instancji do wydania decyzji o określonej treści.", "exam_type": "notarialny", "year": 2014}
{"id": 116, "question": "Zgodnie z Kodeksem postępowania administracyjnego, pracownik organu administracji publicznej winny błędnego wezwania strony do osobistego stawiennictwa (art. 56 § 1 k.p.a.):", "choices": {"A": "nie jest obowiązany do zwrotu wynikłych stąd kosztów i podlega wyłącznie odpowiedzialności porządkowej lub dyscyplinarnej,", "B": "obowiązany jest do zwrotu wynikłych stąd kosztów, a orzekanie o należnościach od tego pracownika następuje w trybie administracyjnym,", "C": "obowiązany jest do zwrotu wynikłych stąd kosztów, a orzekanie o należnościach od tego pracownika następuje w trybie postępowania cywilnego w postępowaniu nieprocesowym."}, "answer": "B", "legal_basis": "art. 266 k.p.a.", "legal_basis_content": "Pracownik organu administracji publicznej winny błędnego wezwania strony (art. 56 § 1) obowiązany jest do zwrotu wynikłych stąd kosztów. Orzekanie i ściąganie należności od tego pracownika następuje w trybie administracyjnym.", "exam_type": "notarialny", "year": 2014}
