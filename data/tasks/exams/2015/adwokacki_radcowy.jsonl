{"id": 1, "question": "Zgodnie z Kodeksem karnym, jeżeli czyn wyczerpuje znamiona określone w dwóch albo więcej przepisach ustawy karnej:", "choices": {"A": "sąd skazuje za jedno przestępstwo na podstawie przepisu przewidującego karę najsurowszą,", "B": "sąd skazuje za jedno przestępstwo na podstawie wszystkich zbiegających się przepisów,", "C": "sąd skazuje za dwa lub więcej przestępstw, orzekając karę łączną."}, "answer": "B", "legal_basis": "art. 11 § 2 k.k.", "legal_basis_content": "Jeżeli czyn wyczerpuje znamiona określone w dwóch albo więcej przepisach ustawy karnej, sąd skazuje za jedno przestępstwo na podstawie wszystkich zbiegających się przepisów.", "exam_type": "adwokacki_radcowy", "year": 2015}
{"id": 2, "question": "Zgodnie z Kodeksem karnym, współdziałający, który dobrowolnie zapobiegł dokonaniu czynu zabronionego:", "choices": {"A": "nie popełnia przestępstwa,", "B": "nie podlega karze,", "C": "podlega karze, ale sąd stosuje jej nadzwyczajne złagodzenie."}, "answer": "B", "legal_basis": "art. 23 § 1 k.k.", "legal_basis_content": "Nie podlega karze współdziałający, który dobrowolnie zapobiegł dokonaniu czynu zabronionego.", "exam_type": "adwokacki_radcowy", "year": 2015}
{"id": 3, "question": "Zgodnie z Kodeksem karnym, jeżeli sprawca dopuszcza się czynu zabronionego w błędnym przekonaniu, że zachodzi okoliczność wyłączająca winę, a błąd sprawcy jest nieusprawiedliwiony, sąd:", "choices": {"A": "odstępuje od wymierzenia kary,", "B": "może zastosować nadzwyczajne złagodzenie kary,", "C": "stosuje nadzwyczajne złagodzenie kary."}, "answer": "B", "legal_basis": "art. 29 k.k.", "legal_basis_content": "Nie popełnia przestępstwa, kto dopuszcza się czynu zabronionego w usprawiedliwionym błędnym przekonaniu, że zachodzi okoliczność wyłączająca bezprawność albo winę; jeżeli błąd sprawcy jest nieusprawiedliwiony, sąd może zastosować nadzwyczajne złagodzenie kary.", "exam_type": "adwokacki_radcowy", "year": 2015}
{"id": 4, "question": "Zgodnie z Kodeksem karnym, nie popełnia przestępstwa, kto:", "choices": {"A": "przekracza granice obrony koniecznej pod wpływem strachu lub wzburzenia usprawiedliwionych okolicznościami zamachu,", "B": "przekracza granice stanu wyższej konieczności,", "C": "dopuszcza się czynu zabronionego w usprawiedliwionej nieświadomości jego bezprawności."}, "answer": "C", "legal_basis": "art. 30 k.k.", "legal_basis_content": "Nie popełnia przestępstwa, kto dopuszcza się czynu zabronionego w usprawiedliwionej nieświadomości jego bezprawności; jeżeli błąd sprawcy jest nieusprawiedliwiony, sąd może zastosować nadzwyczajne złagodzenie kary.", "exam_type": "adwokacki_radcowy", "year": 2015}
{"id": 5, "question": "Zgodnie z Kodeksem karnym, środkiem karnym jest:", "choices": {"A": "zakaz wstępu na imprezę masową,", "B": "przepadek,", "C": "nawiązka."}, "answer": "A", "legal_basis": "art. 39 pkt 2c k.k.", "legal_basis_content": "zakaz wstępu na imprezę masową;", "exam_type": "adwokacki_radcowy", "year": 2015}
{"id": 6, "question": "Zgodnie z Kodeksem karnym, jeżeli skazany, wobec którego orzeczono karę pozbawienia wolności z warunkowym zawieszeniem jej wykonania, po wydaniu wyroku, lecz przed jego uprawomocnieniem się, rażąco narusza porządek prawny, a w szczególności gdy w tym czasie popełnił przestępstwo:", "choices": {"A": "sąd zarządza wykonanie kary warunkowo zawieszonej,", "B": "sąd może zarządzić wykonanie kary warunkowo zawieszonej,", "C": "sąd nie może zarządzić wykonania kary warunkowo zawieszonej."}, "answer": "B", "legal_basis": "art. 75 § 3 k.k.", "legal_basis_content": "Sąd może zarządzić wykonanie kary, jeżeli skazany po wydaniu wyroku, lecz przed jego uprawomocnieniem się, rażąco narusza porządek prawny, a w szczególności gdy w tym czasie popełnił przestępstwo.", "exam_type": "adwokacki_radcowy", "year": 2015}
{"id": 7, "question": "Zgodnie z Kodeksem karnym, do środków zabezpieczających nie należy:", "choices": {"A": "elektroniczna kontrola miejsca pobytu,", "B": "terapia,", "C": "obowiązek naprawienia szkody."}, "answer": "C", "legal_basis": "art. 93a § 1 k.k.", "legal_basis_content": "Środkami zabezpieczającymi są: 1) elektroniczna kontrola miejsca pobytu; 2) terapia; 3) terapia uzależnień; 4) pobyt w zakładzie psychiatrycznym.", "exam_type": "adwokacki_radcowy", "year": 2015}
{"id": 8, "question": "Zgodnie z Kodeksem karnym, przepisów o przedawnieniu nie stosuje się do:", "choices": {"A": "zbrodni zamachu na życie Prezydenta Rzeczypospolitej Polskiej,", "B": "umyślnego przestępstwa ciężkiego uszczerbku na zdrowiu popełnionego przez funkcjonariusza publicznego w związku z pełnieniem obowiązków służbowych,", "C": "przestępstwa przeciwko wolności seksualnej i obyczajności na szkodę małoletniego poniżej 15 lat zagrożonego karą pozbawienia wolności przekraczającą 5 lat."}, "answer": "B", "legal_basis": "art. 105 § 2 k.k.", "legal_basis_content": "Przepisów art. 101–103 nie stosuje się również do umyślnego przestępstwa: zabójstwa, ciężkiego uszkodzenia ciała, ciężkiego uszczerbku na zdrowiu lub pozbawienia wolności łączonego ze szczególnym udręczeniem, popełnionego przez funkcjonariusza publicznego w związku z pełnieniem obowiązków służbowych.", "exam_type": "adwokacki_radcowy", "year": 2015}
{"id": 9, "question": "Zgodnie z Kodeksem karnym, osobą najbliższą nie jest:", "choices": {"A": "małżonek osoby pozostającej w stosunku przysposobienia,", "B": "osoba pozostająca we wspólnym pożyciu,", "C": "zstępny rodzeństwa."}, "answer": "C", "legal_basis": "art. 115 § 11 k.k.", "legal_basis_content": "Osobą najbliższą jest małżonek, wstępny, zstępny, rodzeństwo, powinowaty w tej samej linii lub stopniu, osoba pozostająca w stosunku przysposobienia oraz jej małżonek, a także osoba pozostająca we wspólnym pożyciu.", "exam_type": "adwokacki_radcowy", "year": 2015}
{"id": 10, "question": "Zgodnie z Kodeksem postępowania karnego, strony:", "choices": {"A": "mogą składać wnioski o dokonanie czynności, które organ ma obowiązek podejmować z urzędu,", "B": "nie mogą składać wniosków o dokonanie czynności, które organ ma obowiązek podejmować z urzędu,", "C": "nie mogą składać wniosków o dokonanie czynności, które organ może podejmować z urzędu."}, "answer": "A", "legal_basis": "art. 9 § 2 k.p.k.", "legal_basis_content": "Strony i inne osoby bezpośrednio zainteresowane mogą składać wnioski o dokonanie również tych czynności, które organ może lub ma obowiązek podejmować z urzędu.", "exam_type": "adwokacki_radcowy", "year": 2015}
{"id": 11, "question": "Zgodnie z Kodeksem postępowania karnego, upoważnienie do obrony:", "choices": {"A": "nie może być udzielone przez oświadczenie do protokołu organu prowadzącego postępowanie karne,", "B": "może być udzielone przez oświadczenie do protokołu organu prowadzącego postępowanie karne,", "C": "może być udzielone przez oświadczenie do protokołu organu prowadzącego postępowanie karne, ale tylko w postępowaniu przyspieszonym."}, "answer": "B", "legal_basis": "art. 83 § 2 k.p.k.", "legal_basis_content": "Upoważnienie do obrony może być udzielone na piśmie albo przez oświadczenie do protokołu organu prowadzącego postępowanie karne.", "exam_type": "adwokacki_radcowy", "year": 2015}
{"id": 12, "question": "Zgodnie z Kodeksem postępowania karnego, w postępowaniu zwyczajnym, sporządzenie uzasadnienia postanowienia sądu:", "choices": {"A": "w żadnym przypadku nie może być odroczone,", "B": "można odroczyć w sprawie zawiłej lub z innych ważnych przyczyn na czas do 7 dni,", "C": "można odroczyć w sprawie zawiłej lub z innych ważnych przyczyn na czas do 14 dni."}, "answer": "B", "legal_basis": "art. 98 § 2 k.p.k.", "legal_basis_content": "W sprawie zawiłej lub z innych ważnych przyczyn można odroczyć sporządzenie uzasadnienia postanowienia na czas do 7 dni.", "exam_type": "adwokacki_radcowy", "year": 2015}
{"id": 13, "question": "Zgodnie z Kodeksem postępowania karnego, przebieg narady i głosowania nad orzeczeniem jest tajny, a zwolnienie od zachowania w tym względzie tajemnicy:", "choices": {"A": "nie jest dopuszczalne,", "B": "jest dopuszczalne za zgodą przewodniczącego składu orzekającego,", "C": "jest dopuszczalne za zgodą sądu."}, "answer": "A", "legal_basis": "art. 108 § 1 k.p.k.", "legal_basis_content": "Przebieg narady i głosowania nad orzeczeniem jest tajny, a zwolnienie od zachowania w tym względzie tajemnicy nie jest dopuszczalne.", "exam_type": "adwokacki_radcowy", "year": 2015}
{"id": 14, "question": "Zgodnie z Kodeksem postępowania karnego, orzeczenie, które nie zostało zamieszczone w protokole, podpisują:", "choices": {"A": "wszyscy członkowie składu orzekającego, nie wyłączając przegłosowanego,", "B": "członkowie składu orzekającego, z wyłączeniem przegłosowanego,", "C": "członkowie składu orzekającego, z wyłączeniem tego, który złożył zdanie odrębne."}, "answer": "A", "legal_basis": "art. 113 k.p.k.", "legal_basis_content": "Orzeczenie podpisują wszyscy członkowie składu orzekającego, nie wyłączając przegłosowanego, chyba że orzeczenie zamieszczono w protokole.", "exam_type": "adwokacki_radcowy", "year": 2015}
{"id": 15, "question": "Zgodnie z Kodeksem postępowania karnego, osoba uprawniona do odmowy złożenia zeznań może oświadczyć, że chce z tego prawa skorzystać, nie później jednak niż:", "choices": {"A": "przed otwarciem przewodu sądowego na pierwszej rozprawie głównej,", "B": "przed rozpoczęciem pierwszego zeznania w postępowaniu sądowym,", "C": "przed zakończeniem pierwszego zeznania w postępowaniu sądowym."}, "answer": "B", "legal_basis": "art. 186 § 1 k.p.k.", "legal_basis_content": "Osoba uprawniona do odmowy złożenia zeznań albo zwolniona na podstawie art. 185 może oświadczyć, że chce z tego prawa skorzystać, nie później jednak niż przed rozpoczęciem pierwszego zeznania w postępowaniu sądowym; poprzednio złożone zeznanie tej osoby nie może wówczas służyć za dowód ani być odtworzone.", "exam_type": "adwokacki_radcowy", "year": 2015}
{"id": 16, "question": "Zgodnie z Kodeksem postępowania karnego, złożone wobec lekarza udzielającego oskarżonemu pomocy medycznej oświadczenia oskarżonego, dotyczące zarzucanego mu czynu:", "choices": {"A": "mogą stanowić dowód, gdy jest to niezbędne dla dobra wymiaru sprawiedliwości,", "B": "mogą stanowić dowód, gdy dana okoliczność nie może być ustalona na podstawie innego dowodu,", "C": "nie mogą stanowić dowodu."}, "answer": "C", "legal_basis": "art. 199 k.p.k.", "legal_basis_content": "Złożone wobec biegłego albo wobec lekarza udzielającego pomocy medycznej oświadczenia oskarżonego, dotyczące zarzucanego mu czynu, nie mogą stanowić dowodu.", "exam_type": "adwokacki_radcowy", "year": 2015}
{"id": 17, "question": "Zgodnie z Kodeksem postępowania karnego, na postanowienie prokuratora w przedmiocie środka zapobiegawczego zażalenie przysługuje:", "choices": {"A": "do prokuratora nadrzędnego,", "B": "do sądu rejonowego, w którego okręgu prowadzi się postępowanie,", "C": "do sądu okręgowego, w którego okręgu prowadzi się postępowanie."}, "answer": "B", "legal_basis": "art. 252 § 2 k.p.k.", "legal_basis_content": "Na postanowienie prokuratora w przedmiocie środka zapobiegawczego zażalenie przysługuje do sądu rejonowego, w którego okręgu prowadzi się postępowanie.", "exam_type": "adwokacki_radcowy", "year": 2015}
{"id": 18, "question": "Zgodnie z Kodeksem postępowania karnego, postanowienie o wszczęciu śledztwa wydaje:", "choices": {"A": "Policja i nie wymaga ono zatwierdzenia przez prokuratora,", "B": "Policja, ale wymaga ono zatwierdzenia przez prokuratora,", "C": "prokurator."}, "answer": "C", "legal_basis": "art. 305 § 3 k.p.k.", "legal_basis_content": "Postanowienie o wszczęciu śledztwa wydaje prokurator. Postanowienie o odmowie wszczęcia lub o umorzeniu śledztwa wydaje prokurator albo Policja; postanowienie wydane przez Policję zatwierdza prokurator.", "exam_type": "adwokacki_radcowy", "year": 2015}
{"id": 19, "question": "Zgodnie z Kodeksem postępowania karnego, jeżeli po wniesieniu aktu oskarżenia sąd stwierdzi, że postępowanie przygotowawcze wznowiono mimo braku podstaw, wówczas:", "choices": {"A": "sąd odmawia wszczęcia postępowania,", "B": "sąd umarza postępowanie,", "C": "sąd zwraca sprawę prokuratorowi w celu uzupełnienia postępowania dowodowego."}, "answer": "B", "legal_basis": "art. 327 § 4 k.p.k.", "legal_basis_content": "Po wniesieniu aktu oskarżenia sąd umarza postępowanie, jeżeli stwierdzi, że postępowanie przygotowawcze wznowiono mimo braku podstaw.", "exam_type": "adwokacki_radcowy", "year": 2015}
{"id": 20, "question": "Zgodnie z Kodeksem postępowania karnego, jeżeli spełnione są przesłanki uzasadniające warunkowe umorzenie postępowania, prokurator:", "choices": {"A": "postanowieniem umarza warunkowo postępowanie,", "B": "jest zobowiązany umieścić w akcie oskarżenia wniosek o takie umorzenie,", "C": "może zamiast aktu oskarżenia sporządzić i skierować do sądu wniosek o takie umorzenie."}, "answer": "C", "legal_basis": "art. 336 § 1 k.p.k.", "legal_basis_content": "Jeżeli spełnione są przesłanki uzasadniające warunkowe umorzenie postępowania, prokurator może zamiast aktu oskarżenia sporządzić i skierować do sądu wniosek o takie umorzenie.", "exam_type": "adwokacki_radcowy", "year": 2015}
{"id": 22, "question": "Zgodnie z Kodeksem postępowania karnego, jeżeli w toku rozprawy okaże się, że nie wychodząc poza granice oskarżenia można czyn zakwalifikować według innego przepisu prawnego, sąd:", "choices": {"A": "zobowiązuje prokuratora do nadesłania w terminie 7 dni nowego aktu oskarżenia, w którym wskazana będzie prawidłowa kwalifikacja prawna,", "B": "umarza postępowanie z tej przyczyny, chyba że oskarżony wyrazi zgodę na kontynuowanie postępowania,", "C": "uprzedza o tym obecne na rozprawie strony."}, "answer": "C", "legal_basis": "art. 399 § 1 k.p.k.", "legal_basis_content": "Jeżeli w toku rozprawy okaże się, że nie wychodząc poza granice oskarżenia można czyn zakwalifikować według innego przepisu prawnego, sąd uprzedza o tym obecne na rozprawie strony.", "exam_type": "adwokacki_radcowy", "year": 2015}
{"id": 23, "question": "Kodeks wykroczeń nie przewiduje instytucji:", "choices": {"A": "odstąpienia od wymierzenia kary lub środka karnego,", "B": "nadzwyczajnego złagodzenia kary,", "C": "warunkowego umorzenia postępowania."}, "answer": "C", "legal_basis": "art. 39 § 1 k.w.", "legal_basis_content": "W wypadkach zasługujących na szczególne uwzględnienie można – biorąc pod uwagę charakter i okoliczności czynu lub właściwości i warunki osobiste sprawcy – zastosować nadzwyczajne złagodzenie kary albo odstąpić od wymierzenia kary lub środka karnego.", "exam_type": "adwokacki_radcowy", "year": 2015}
{"id": 24, "question": "Zgodnie z Kodeksem wykroczeń, orzeczona kara lub środek karny nie podlega wykonaniu, jeżeli od daty uprawomocnienia się rozstrzygnięcia:", "choices": {"A": "upłynął 1 rok,", "B": "upłynęły 2 lata,", "C": "upłynęły 3 lata."}, "answer": "C", "legal_basis": "art. 45 § 3 k.w.", "legal_basis_content": "Orzeczona kara lub środek karny nie podlega wykonaniu, jeżeli od daty uprawomocnienia się rozstrzygnięcia upłynęły 3 lata.", "exam_type": "adwokacki_radcowy", "year": 2015}
{"id": 27, "question": "Zgodnie z Kodeksem karnym skarbowym, prawomocny wyrok o zezwoleniu na dobrowolne poddanie się odpowiedzialności:", "choices": {"A": "podlega wpisowi do Krajowego Rejestru Karnego,", "B": "nie podlega wpisowi do Krajowego Rejestru Karnego,", "C": "ulega zatarciu z mocy prawa z upływem roku od jego wydania."}, "answer": "B", "legal_basis": "art. 18 § 2 k.k.s.", "legal_basis_content": "Prawomocny wyrok o zezwoleniu na dobrowolne poddanie się odpowiedzialności nie podlega wpisowi do Krajowego Rejestru Karnego.", "exam_type": "adwokacki_radcowy", "year": 2015}
{"id": 28, "question": "Zgodnie z Kodeksem karnym skarbowym, niefinansowym organem postępowania przygotowawczego jest:", "choices": {"A": "urząd celny,", "B": "Centralne Biuro Antykorupcyjne,", "C": "inspektor kontroli skarbowej."}, "answer": "B", "legal_basis": "art. 53 § 38 pkt 5 k.k.s.", "legal_basis_content": "Centralne Biuro Antykorupcyjne.", "exam_type": "adwokacki_radcowy", "year": 2015}
{"id": 30, "question": "Zgodnie z Kodeksem cywilnym, osoba ograniczona w zdolności do czynności prawnych może rozporządzać swoim zarobkiem:", "choices": {"A": "tylko za zgodą przedstawiciela ustawowego,", "B": "bez zgody przedstawiciela ustawowego, chyba że sąd opiekuńczy z ważnych powodów inaczej postanowi,", "C": "tylko za zgodą sądu opiekuńczego."}, "answer": "B", "legal_basis": "art. 21 k.c.", "legal_basis_content": "Osoba ograniczona w zdolności do czynności prawnych może bez zgody przedstawiciela ustawowego rozporządzać swoim zarobkiem, chyba że sąd opiekuńczy z ważnych powodów inaczej postanowi.", "exam_type": "adwokacki_radcowy", "year": 2015}
{"id": 31, "question": "Zgodnie z Kodeksem cywilnym, osobami prawnymi są:", "choices": {"A": "Skarb Państwa i wszystkie jednostki organizacyjne, którym ustawa przyznaje zdolność prawną,", "B": "Skarb Państwa i jednostki organizacyjne, którym przepisy szczególne przyznają osobowość prawną,", "C": "jednostki organizacyjne, którym ustawa przyznaje osobowość prawną, z wyłączeniem jednak Skarbu Państwa, chyba że przepisy szczególne przyznają mu zdolność prawną."}, "answer": "B", "legal_basis": "art. 33 k.c.", "legal_basis_content": "Osobami prawnymi są Skarb Państwa i jednostki organizacyjne, którym przepisy szczególne przyznają osobowość prawną.", "exam_type": "adwokacki_radcowy", "year": 2015}
{"id": 32, "question": "Zgodnie z Kodeksem cywilnym, ogłoszenia, reklamy, cenniki i inne informacje, skierowane do ogółu lub do poszczególnych osób, poczytuje się w razie wątpliwości:", "choices": {"A": "nie za zaproszenie do zawarcia umowy, lecz za ofertę,", "B": "za ofertę oraz za zaproszenie do zawarcia umowy,", "C": "nie za ofertę, lecz za zaproszenie do zawarcia umowy."}, "answer": "C", "legal_basis": "art. 71 k.c.", "legal_basis_content": "Ogłoszenia, reklamy, cenniki i inne informacje, skierowane do ogółu lub do poszczególnych osób, poczytuje się w razie wątpliwości nie za ofertę, lecz za zaproszenie do zawarcia umowy.", "exam_type": "adwokacki_radcowy", "year": 2015}
{"id": 33, "question": "Zgodnie z Kodeksem cywilnym, uprawnienie każdego ze współwłaścicieli do żądania zniesienia współwłasności:", "choices": {"A": "nie może być wyłączone przez czynność prawną,", "B": "może być wyłączone przez czynność prawną na czas nie dłuższy niż lat pięć, jednakże w ostatnim roku przed upływem zastrzeżonego terminu dopuszczalne jest jego przedłużenie na dalsze lat pięć; przedłużenie można ponowić,", "C": "może być wyłączone przez czynność prawną na czas nie dłuższy niż lat trzy, bez możliwości przedłużenia tego okresu."}, "answer": "B", "legal_basis": "art. 210 k.c.", "legal_basis_content": "Każdy ze współwłaścicieli może żądać zniesienia współwłasności. Uprawnienie to może być wyłączone przez czynność prawną na czas nie dłuższy niż lat pięć. Jednakże w ostatnim roku przed upływem zastrzeżonego terminu dopuszczalne jest jego przedłużenie na dalsze lat pięć; przedłużenie można ponowić.", "exam_type": "adwokacki_radcowy", "year": 2015}
{"id": 34, "question": "Zgodnie z Kodeksem cywilnym, właściciel nieruchomości obciążonej może żądać zniesienia służebności gruntowej za wynagrodzeniem, jeżeli:", "choices": {"A": "służebność utraciła dla nieruchomości władnącej wszelkie znaczenie,", "B": "służebność nie była wykonywana przez właściciela nieruchomości uprawnionej przez lat pięć,", "C": "wskutek zmiany stosunków służebność stała się dla niego szczególnie uciążliwa, a nie jest konieczna do prawidłowego korzystania z nieruchomości władnącej."}, "answer": "C", "legal_basis": "art. 294 k.c.", "legal_basis_content": "Właściciel nieruchomości obciążonej może żądać zniesienia służebności gruntowej za wynagrodzeniem, jeżeli wskutek zmiany stosunków służebność stała się dla niego szczególnie uciążliwa, a nie jest konieczna do prawidłowego korzystania z nieruchomości władnącej.", "exam_type": "adwokacki_radcowy", "year": 2015}
{"id": 36, "question": "Zgodnie z Kodeksem cywilnym, jeżeli prawo odkupu zostało zastrzeżone na czas przenoszący lat pięć:", "choices": {"A": "zastrzeżenie prawa odkupu jest nieważne,", "B": "termin przenoszący lat pięć ulega skróceniu do lat pięciu,", "C": "prawo odkupu obowiązuje przez czas, na który zostało zastrzeżone."}, "answer": "B", "legal_basis": "art. 593 § 1 k.c.", "legal_basis_content": "Prawo odkupu może być zastrzeżone na czas nieprzenoszący lat pięciu; termin dłuższy ulega skróceniu do lat pięciu.", "exam_type": "adwokacki_radcowy", "year": 2015}
{"id": 37, "question": "Zgodnie z Kodeksem cywilnym, jeżeli zobowiązany z tytułu prawa pierwokupu sprzedał rzecz osobie trzeciej bezwarunkowo:", "choices": {"A": "sprzedaż dokonana bezwarunkowo jest zawsze nieważna,", "B": "sprzedaż dokonana bezwarunkowo jest zawsze ważna, jednakże zobowiązany ponosi odpowiedzialność za wynikłą stąd szkodę,", "C": "ponosi on odpowiedzialność za wynikłą stąd szkodę; jednakże jeżeli prawo pierwokupu przysługuje z mocy ustawy Skarbowi Państwa lub jednostce samorządu terytorialnego, współwłaścicielowi albo dzierżawcy, sprzedaż dokonana bezwarunkowo jest nieważna."}, "answer": "C", "legal_basis": "art. 599 k.c.", "legal_basis_content": "§ 1. Jeżeli zobowiązany z tytułu prawa pierwokupu sprzedał rzecz osobie trzeciej bezwarunkowo albo jeżeli nie zawiadomił uprawnionego o sprzedaży lub podał mu do wiadomości istotne postanowienia umowy sprzedaży niezgodnie z rzeczywistością, ponosi on odpowiedzialność za wynikłą stąd szkodę. § 2. Jednakże jeżeli prawo pierwokupu przysługuje z mocy ustawy Skarbowi Państwa lub jednostce samorządu terytorialnego, współwłaścicielowi albo dzierżawcy, sprzedaż dokonana bezwarunkowo jest nieważna.", "exam_type": "adwokacki_radcowy", "year": 2015}
{"id": 38, "question": "Zgodnie z Kodeksem cywilnym, jeżeli przedmiot umowy kontraktacji ma być wytworzony w gospodarstwie rolnym prowadzonym przez kilka osób wspólnie:", "choices": {"A": "odpowiedzialność tych osób względem kontraktującego jest solidarna,", "B": "odpowiedzialność tych osób względem kontraktującego jest proporcjonalna do wielkości ich udziałów w gospodarstwie,", "C": "osoby te odpowiadają względem kontraktującego w częściach równych."}, "answer": "A", "legal_basis": "art. 614 k.c.", "legal_basis_content": "Jeżeli przedmiot kontraktacji ma być wytworzony w gospodarstwie prowadzonym przez kilka osób wspólnie, odpowiedzialność tych osób względem kontraktującego jest solidarna.", "exam_type": "adwokacki_radcowy", "year": 2015}
{"id": 40, "question": "Zgodnie z Kodeksem cywilnym, jeżeli biorący do używania rzecz na podstawie umowy użyczenia poczynił na tę rzecz inne wydatki lub nakłady niż zwykłe koszty utrzymania tej rzeczy, stosuje się odpowiednio:", "choices": {"A": "przepisy o prowadzeniu cudzych spraw bez zlecenia,", "B": "przepisy o najmie,", "C": "przepisy o bezpodstawnym wzbogaceniu."}, "answer": "A", "legal_basis": "art. 713 k.c.", "legal_basis_content": "Biorący do używania ponosi zwykłe koszty utrzymania rzeczy użyczonej. Jeżeli poczynił inne wydatki lub nakłady na rzecz, stosuje się odpowiednio przepisy o prowadzeniu cudzych spraw bez zlecenia.", "exam_type": "adwokacki_radcowy", "year": 2015}
{"id": 42, "question": "Zgodnie z Kodeksem cywilnym, spadkobiercy wspólnika spółki cywilnej:", "choices": {"A": "wchodzą w jego miejsce do spółki; zastrzeżenie przeciwne w umowie spółki jest nieważne,", "B": "nie wchodzą w jego miejsce do spółki; zastrzeżenie przeciwne w umowie spółki jest nieważne,", "C": "wchodzą w jego miejsce do spółki, jeżeli umowa spółki tak stanowi."}, "answer": "C", "legal_basis": "art. 872 k.c.", "legal_basis_content": "Można zastrzec, że spadkobiercy wspólnika wejdą do spółki na jego miejsce. W wypadku takim powinni oni wskazać spółce jedną osobę, która będzie wykonywała ich prawa. Dopóki to nie nastąpi, pozostali wspólnicy mogą sami podejmować wszelkie czynności w zakresie prowadzenia spraw spółki.", "exam_type": "adwokacki_radcowy", "year": 2015}
{"id": 43, "question": "Zgodnie z Kodeksem cywilnym, oświadczenie poręczyciela o zobowiązaniu się przez niego względem wierzyciela do wykonania zobowiązania na wypadek, gdyby dłużnik zobowiązania nie wykonał:", "choices": {"A": "może być złożone w dowolnej formie,", "B": "powinno być złożone na piśmie wyłącznie dla celów dowodowych,", "C": "powinno być pod rygorem nieważności złożone na piśmie."}, "answer": "C", "legal_basis": "art. 876 § 2 k.c.", "legal_basis_content": "Oświadczenie poręczyciela powinno być pod rygorem nieważności złożone na piśmie.", "exam_type": "adwokacki_radcowy", "year": 2015}
{"id": 44, "question": "Zgodnie z Kodeksem cywilnym, odwołanie darowizny następuje przez oświadczenie darczyńcy złożone obdarowanemu:", "choices": {"A": "w dowolnej formie,", "B": "na piśmie,", "C": "na piśmie, a w przypadku gdy przedmiotem darowizny była nieruchomość, w formie aktu notarialnego."}, "answer": "B", "legal_basis": "art. 900 k.c.", "legal_basis_content": "Odwołanie darowizny następuje przez oświadczenie złożone obdarowanemu na piśmie.", "exam_type": "adwokacki_radcowy", "year": 2015}
{"id": 45, "question": "Zgodnie z Kodeksem cywilnym, do renty ustanowionej bez wynagrodzenia stosuje się przepisy:", "choices": {"A": "o darowiźnie,", "B": "o sprzedaży,", "C": "o dożywociu."}, "answer": "A", "legal_basis": "art. 906 § 2 k.c.", "legal_basis_content": "Do renty ustanowionej bez wynagrodzenia stosuje się przepisy o darowiźnie.", "exam_type": "adwokacki_radcowy", "year": 2015}
{"id": 46, "question": "Zgodnie z Kodeksem cywilnym, jeżeli obowiązek płacenia renty wynika z ustawy:", "choices": {"A": "każda ze stron może w razie zmiany stosunków żądać zmiany wysokości lub czasu trwania renty, chociażby wysokość renty i czas jej trwania były ustalone w orzeczeniu sądowym lub w umowie,", "B": "żadna ze stron nie może żądać zmiany wysokości ani czasu trwania renty, jeżeli wysokość renty i czas jej trwania były ustalone w orzeczeniu sądowym,", "C": "żadna ze stron, nawet w razie zmiany stosunków, nie może żądać zmiany wysokości ani czasu trwania renty."}, "answer": "A", "legal_basis": "art. 907 § 2 k.c.", "legal_basis_content": "Jeżeli obowiązek płacenia renty wynika z ustawy, każda ze stron może w razie zmiany stosunków żądać zmiany wysokości lub czasu trwania renty, chociażby wysokość renty i czas jej trwania były ustalone w orzeczeniu sądowym lub w umowie.", "exam_type": "adwokacki_radcowy", "year": 2015}
{"id": 47, "question": "Zgodnie z Kodeksem cywilnym, dożywocie:", "choices": {"A": "nie może być zastrzeżone na rzecz osoby bliskiej zbywcy nieruchomości,", "B": "można zastrzec na rzecz fundacji wskazanej przez zbywcę nieruchomości,", "C": "można zastrzec także na rzecz osoby bliskiej zbywcy nieruchomości."}, "answer": "C", "legal_basis": "art. 908 § 3 k.c.", "legal_basis_content": "Dożywocie można zastrzec także na rzecz osoby bliskiej zbywcy nieruchomości.", "exam_type": "adwokacki_radcowy", "year": 2015}
{"id": 48, "question": "Zgodnie z Kodeksem cywilnym, roszczenie przeciwko osobie obowiązanej do uzupełnienia zachowku z tytułu otrzymanej od spadkodawcy darowizny przedawnia się z upływem lat pięciu od:", "choices": {"A": "otwarcia spadku,", "B": "wezwania do zapłaty zachowku,", "C": "otwarcia i ogłoszenia testamentu."}, "answer": "A", "legal_basis": "art. 1007 § 2 k.c.", "legal_basis_content": "Roszczenie przeciwko osobie obowiązanej do uzupełnienia zachowku z tytułu otrzymanych od spadkodawcy zapisu windykacyjnego lub darowizny przedawnia się z upływem lat pięciu od otwarcia spadku.", "exam_type": "adwokacki_radcowy", "year": 2015}
{"id": 61, "question": "Zgodnie z Kodeksem postępowania cywilnego, jeżeli w myśl przepisów tego kodeksu nie można na podstawie okoliczności sprawy ustalić właściwości miejscowej, sąd, przed który należy wytoczyć powództwo, oznaczy:", "choices": {"A": "powód według własnego wyboru,", "B": "sąd apelacyjny właściwy dla miejsca zamieszkania powoda,", "C": "Sąd Najwyższy."}, "answer": "C", "legal_basis": "art. 45 k.p.c.", "legal_basis_content": "Jeżeli w myśl przepisów kodeksu nie można na podstawie okoliczności sprawy ustalić właściwości miejscowej, Sąd Najwyższy na posiedzeniu niejawnym oznaczy sąd, przed który należy wytoczyć powództwo.", "exam_type": "adwokacki_radcowy", "year": 2015}
{"id": 63, "question": "Zgodnie z Kodeksem postępowania cywilnego, osobę niemającą należytego ustawowego umocowania:", "choices": {"A": "sąd jest obowiązany dopuścić tymczasowo do czynności procesowych,", "B": "sąd może dopuścić tymczasowo do czynności procesowych, jeżeli osoba ta złoży stosowne zabezpieczenie, określone przez sąd,", "C": "sąd może dopuścić tymczasowo do czynności procesowych, z zastrzeżeniem, że przed upływem wyznaczonego terminu braki będą uzupełnione, a czynności zatwierdzone przez powołaną do tego osobę."}, "answer": "C", "legal_basis": "art. 70 § 2 k.p.c.", "legal_basis_content": "Sąd może dopuścić tymczasowo do czynności stronę niemającą zdolności sądowej lub procesowej albo osobę niemającą należytego ustawowego umocowania, z zastrzeżeniem, że przed upływem wyznaczonego terminu braki będą uzupełnione, a czynności zatwierdzone przez powołaną do tego osobę.", "exam_type": "adwokacki_radcowy", "year": 2015}
{"id": 68, "question": "Zgodnie z Kodeksem postępowania cywilnego, sąd:", "choices": {"A": "nie jest związany swym postanowieniem dowodowym i może je stosownie do okoliczności uchylić lub zmienić nawet na posiedzeniu niejawnym,", "B": "jest związany swym postanowieniem dowodowym i nie może go uchylić ani zmienić,", "C": "jest związany swym postanowieniem dowodowym, lecz może je uchylić lub zmienić tylko na rozprawie, jeżeli obie strony wyrażą na to zgodę."}, "answer": "A", "legal_basis": "art. 240 § 1 k.p.c.", "legal_basis_content": "Sąd nie jest związany swym postanowieniem dowodowym i może je stosownie do okoliczności uchylić lub zmienić nawet na posiedzeniu niejawnym.", "exam_type": "adwokacki_radcowy", "year": 2015}
{"id": 70, "question": "Zgodnie z Kodeksem postępowania cywilnego, jeżeli rozprawa przed sądem drugiej instancji odbywa się z udziałem obu stron i bez udziału publiczności, sąd:", "choices": {"A": "może zrezygnować ze sprawozdania, bez względu na zgodę stron,", "B": "może zrezygnować ze sprawozdania za zgodą strony, która wniosła apelację, nawet gdy nie wyraża na to zgody strona przeciwna,", "C": "może zrezygnować ze sprawozdania za zgodą obecnych stron."}, "answer": "C", "legal_basis": "art. 377 k.p.c.", "legal_basis_content": "Po wywołaniu sprawy rozprawa rozpoczyna się od sprawozdania sędziego, który zwięźle przedstawia stan sprawy ze szczególnym uwzględnieniem zarzutów i wniosków apelacyjnych. Sąd może zrezygnować ze sprawozdania za zgodą obecnych stron albo w przypadku ich niestawiennictwa, chyba że rozprawa odbywa się z udziałem publiczności.", "exam_type": "adwokacki_radcowy", "year": 2015}
{"id": 71, "question": "Zgodnie z Kodeksem postępowania cywilnego, nieważność postępowania zachodzi, jeżeli:", "choices": {"A": "sąd rejonowy orzekł w sprawie, w której sąd okręgowy jest właściwy ze względu na wartość przedmiotu sporu,", "B": "sąd pominął wnioski dowodowe stron istotne dla rozstrzygnięcia sprawy,", "C": "pełnomocnik strony nie był należycie umocowany."}, "answer": "C", "legal_basis": "art. 379 pkt 2 k.p.c.", "legal_basis_content": "jeżeli strona nie miała zdolności sądowej lub procesowej, organu powołanego do jej reprezentowania lub przedstawiciela ustawowego, albo gdy pełnomocnik strony nie był należycie umocowany;", "exam_type": "adwokacki_radcowy", "year": 2015}
{"id": 72, "question": "Zgodnie z Kodeksem postępowania cywilnego, w razie cofnięcia apelacji w postępowaniu przed sądem drugiej instancji, sąd ten:", "choices": {"A": "umarza postępowanie w sprawie i nie orzeka o kosztach,", "B": "umarza postępowanie apelacyjne i orzeka o kosztach jak przy cofnięciu pozwu,", "C": "oddala apelację i orzeka o kosztach stosownie do wyniku sprawy."}, "answer": "B", "legal_basis": "art. 391 § 2 k.p.c.", "legal_basis_content": "W razie cofnięcia apelacji sąd drugiej instancji umarza postępowanie apelacyjne i orzeka o kosztach jak przy cofnięciu pozwu. Gdy cofnięcie apelacji nastąpiło przed sądem pierwszej instancji, postępowanie umarza sąd pierwszej instancji.", "exam_type": "adwokacki_radcowy", "year": 2015}
{"id": 73, "question": "Zgodnie z Kodeksem postępowania cywilnego, zażalenie do sądu drugiej instancji przysługuje na postanowienie sądu pierwszej instancji, którego przedmiotem jest:", "choices": {"A": "dopuszczenie interwenienta ubocznego do udziału w sprawie,", "B": "odrzucenie ponownego wniosku o ustanowienie pełnomocnika z urzędu, opartego na poprzednio podniesionych okolicznościach,", "C": "odwołanie ustanowienia adwokata lub radcy prawnego."}, "answer": "C", "legal_basis": "art. 394 § 1 pkt 2 k.p.c.", "legal_basis_content": "odmowa zwolnienia od kosztów sądowych lub cofnięcie takiego zwolnienia oraz odmowa ustanowienia adwokata lub radcy prawnego lub ich odwołanie;", "exam_type": "adwokacki_radcowy", "year": 2015}
{"id": 79, "question": "Zgodnie z Kodeksem rodzinnym i opiekuńczym, spadkobiercy małżonka, który mógł żądać, ażeby ustalenie udziałów w majątku wspólnym nastąpiło z uwzględnieniem stopnia, w którym każdy z małżonków przyczynił się do powstania tego majątku:", "choices": {"A": "mogą wystąpić z takim żądaniem tylko w wypadku, gdy spadkodawca wytoczył powództwo o unieważnienie małżeństwa albo o rozwód lub wystąpił o orzeczenie separacji,", "B": "nie mogą wystąpić z takim żądaniem nawet w wypadku, gdy spadkodawca wytoczył powództwo o unieważnienie małżeństwa albo o rozwód lub wystąpił o orzeczenie separacji,", "C": "mogą wystąpić z takim żądaniem, chyba że spadkodawca wytoczył powództwo o unieważnienie małżeństwa albo o rozwód lub wystąpił o orzeczenie separacji."}, "answer": "A", "legal_basis": "art. 43 § 2 k.r. i o.", "legal_basis_content": "Jednakże z ważnych powodów każdy z małżonków może żądać, ażeby ustalenie udziałów w majątku wspólnym nastąpiło z uwzględnieniem stopnia, w którym każdy z nich przyczynił się do powstania tego majątku. Spadkobiercy małżonka mogą wystąpić z takim żądaniem tylko w wypadku, gdy spadkodawca wytoczył powództwo o unieważnienie małżeństwa albo o rozwód lub wystąpił o orzeczenie separacji.", "exam_type": "adwokacki_radcowy", "year": 2015}
{"id": 80, "question": "Zgodnie z Kodeksem rodzinnym i opiekuńczym, małżonkowie mogą przez umowę zawartą w formie aktu notarialnego wspólność ustawową rozszerzyć lub ograniczyć albo ustanowić rozdzielność majątkową lub rozdzielność majątkową z wyrównaniem dorobków (umowa majątkowa); umowa taka:", "choices": {"A": "może być zawarta wyłącznie przed zawarciem małżeństwa,", "B": "może poprzedzać zawarcie małżeństwa,", "C": "może być zawarta wyłącznie po zawarciu małżeństwa."}, "answer": "B", "legal_basis": "art. 47 § 1 k.r. i o.", "legal_basis_content": "Małżonkowie mogą przez umowę zawartą w formie aktu notarialnego wspólność ustawową rozszerzyć lub ograniczyć albo ustanowić rozdzielność majątkową lub rozdzielność majątkową z wyrównaniem dorobków (umowa majątkowa). Umowa taka może poprzedzać zawarcie małżeństwa.", "exam_type": "adwokacki_radcowy", "year": 2015}
{"id": 82, "question": "Zgodnie z Kodeksem rodzinnym i opiekuńczym, dziecko, które ma dochody z własnej pracy:", "choices": {"A": "nie ma powinności przyczyniania się do pokrywania kosztów utrzymania rodziny, nawet jeżeli mieszka u rodziców,", "B": "powinno przyczyniać się do pokrywania kosztów utrzymania rodziny, nawet jeżeli nie mieszka u rodziców,", "C": "powinno przyczyniać się do pokrywania kosztów utrzymania rodziny, jeżeli mieszka u rodziców."}, "answer": "C", "legal_basis": "art. 91 § 1 k.r. i o.", "legal_basis_content": "Dziecko, które ma dochody z własnej pracy, powinno przyczyniać się do pokrywania kosztów utrzymania rodziny, jeżeli mieszka u rodziców.", "exam_type": "adwokacki_radcowy", "year": 2015}
{"id": 92, "question": "Zgodnie z Kodeksem spółek handlowych, wspólnik albo akcjonariusz spółki kapitałowej w organizacji, odpowiada solidarnie za jej zobowiązania wraz ze spółką i osobami, które działały w jej imieniu:", "choices": {"A": "do wartości wniesionego wkładu na pokrycie objętych udziałów lub akcji, jeżeli nie jest osobą, która działała w imieniu tej spółki w organizacji,", "B": "do wartości niewniesionego wkładu na pokrycie objętych udziałów lub akcji, jeżeli nie jest osobą, która działała w imieniu tej spółki w organizacji,", "C": "w pełnej wysokości bez względu na to, czy jest osobą, która działała w imieniu tej spółki w organizacji."}, "answer": "B", "legal_basis": "art. 13 k.s.h.", "legal_basis_content": "§ 1. Za zobowiązania spółki kapitałowej w organizacji odpowiadają solidarnie spółka i osoby, które działały w jej imieniu. § 2. Wspólnik albo akcjonariusz spółki kapitałowej w organizacji odpowiada solidarnie z podmiotami, o których mowa w § 1, za jej zobowiązania do wartości niewniesionego wkładu na pokrycie objętych udziałów lub akcji.", "exam_type": "adwokacki_radcowy", "year": 2015}
{"id": 97, "question": "Zgodnie z Kodeksem spółek handlowych, jeżeli w spółce z ograniczoną odpowiedzialnością współuprawnieni z udziału lub udziałów nie wskazali wspólnego przedstawiciela, który wykonywałby ich prawa w tej spółce, oświadczenia spółki:", "choices": {"A": "powinny być dokonywane łącznie wobec wszystkich współuprawnionych,", "B": "powinny być dokonywane wobec kuratora ustanowionego przez sąd,", "C": "mogą być dokonywane wobec któregokolwiek z nich."}, "answer": "C", "legal_basis": "art. 184 k.s.h.", "legal_basis_content": "§ 1. Współuprawnieni z udziału lub udziałów wykonują swoje prawa w spółce przez wspólnego przedstawiciela; za świadczenia związane z udziałem odpowiadają solidarnie. § 2. Jeżeli współuprawnieni nie wskazali wspólnego przedstawiciela, oświadczenia spółki mogą być dokonywane wobec któregokolwiek z nich.", "exam_type": "adwokacki_radcowy", "year": 2015}
{"id": 99, "question": "Zgodnie z Kodeksem spółek handlowych, informacje na stronach internetowych spółki z ograniczoną odpowiedzialnością nie muszą zawierać:", "choices": {"A": "statystycznego numeru identyfikacyjnego (REGON) spółki,", "B": "numeru identyfikacji podatkowej (NIP) spółki,", "C": "numeru, pod którym spółka wpisana jest do rejestru przedsiębiorców."}, "answer": "A", "legal_basis": "art. 206 § 1 k.s.h.", "legal_basis_content": "Pisma i zamówienia handlowe składane przez spółkę w formie papierowej i elektronicznej, a także informacje na stronach internetowych spółki, powinny zawierać: 1) firmę spółki, jej siedzibę i adres; 2) oznaczenie sądu rejestrowego, w którym przechowywana jest dokumentacja spółki oraz numer pod którym spółka jest wpisana do rejestru; 3) numer identyfikacji podatkowej (NIP); 4) wysokość kapitału zakładowego, a dla spółki, której umowę zawarto przy wykorzystaniu wzorca umowy, do czasu pokrycia kapitału zakładowego, także informację, że wymagane wkłady na kapitał zakładowy nie zostały wniesione.", "exam_type": "adwokacki_radcowy", "year": 2015}
{"id": 100, "question": "Zgodnie z Kodeksem spółek handlowych, jeżeli obejmowane za wkłady pieniężne akcje spółki akcyjnej są obejmowane po cenie wyższej od wartości nominalnej, nadwyżka powinna być uiszczona:", "choices": {"A": "w całości nie później niż przed upływem roku po zarejestrowaniu spółki,", "B": "w całości przed zarejestrowaniem spółki,", "C": "co najmniej w jednej czwartej przed zarejestrowaniem spółki, w pozostałej części nie później niż przed upływem roku po zarejestrowaniu spółki."}, "answer": "B", "legal_basis": "art. 309 § 2 k.s.h.", "legal_basis_content": "Jeżeli akcje są obejmowane po cenie wyższej od wartości nominalnej, nadwyżka powinna być uiszczona w całości przed zarejestrowaniem spółki.", "exam_type": "adwokacki_radcowy", "year": 2015}
{"id": 103, "question": "Zgodnie z Kodeksem pracy, pracownik zatrudniony na podstawie powołania może być odwołany ze stanowiska przez organ, który go powołał:", "choices": {"A": "w każdym czasie - niezwłocznie lub w określonym terminie,", "B": "tylko w terminie określonym w akcie powołania, a w innym terminie tylko za porozumieniem stron,", "C": "wyłącznie z zachowaniem terminów wypowiedzenia wynoszących: 2 tygodnie, jeżeli pracownik był zatrudniony krócej niż 6 miesięcy; 1 miesiąc, jeżeli pracownik był zatrudniony co najmniej 6 miesięcy; 3 miesiące, jeżeli pracownik był zatrudniony co najmniej 3 lata."}, "answer": "A", "legal_basis": "art. 70 § 1 k.p.", "legal_basis_content": "Pracownik zatrudniony na podstawie powołania może być w każdym czasie – niezwłocznie lub w określonym terminie – odwołany ze stanowiska przez organ, który go powołał. Dotyczy to również pracownika, który na podstawie przepisów szczególnych został powołany na stanowisko na czas określony. § 1 . Odwołanie powinno być dokonane na piśmie. § 1 . Stosunek pracy z pracownikiem odwołanym ze stanowiska rozwiązuje się na zasadach określonych w przepisach niniejszego oddziału, chyba że przepisy szczególne stanowią inaczej.", "exam_type": "adwokacki_radcowy", "year": 2015}
{"id": 117, "question": "Zgodnie z Kodeksem postępowania administracyjnego, organ administracji publicznej może zawiesić postępowanie, jeżeli wystąpi o to:", "choices": {"A": "organizacja społeczna uczestnicząca w postępowaniu na prawach strony, jeżeli jest to uzasadnione celami statutowymi tej organizacji i gdy przemawia za tym interes społeczny,", "B": "którakolwiek ze stron, bez względu na stanowisko pozostałych stron,", "C": "strona, na której żądanie postępowanie zostało wszczęte, a nie sprzeciwiają się temu inne strony oraz nie zagraża to interesowi społecznemu."}, "answer": "C", "legal_basis": "art. 98 § 1 k.p.a.", "legal_basis_content": "Organ administracji publicznej może zawiesić postępowanie, jeżeli wystąpi o to strona, na której żądanie postępowanie zostało wszczęte, a nie sprzeciwiają się temu inne strony oraz nie zagraża to interesowi społecznemu.", "exam_type": "adwokacki_radcowy", "year": 2015}
{"id": 118, "question": "Zgodnie z Kodeksem postępowania administracyjnego, żądanie przez stronę uzupełnienia co do rozstrzygnięcia doręczonej lub ogłoszonej decyzji:", "choices": {"A": "jest niedopuszczalne,", "B": "jest dopuszczalne w terminie czternastu dni od dnia doręczenia lub ogłoszenia decyzji,", "C": "jest dopuszczalne w każdym czasie."}, "answer": "B", "legal_basis": "art. 111 § 1 k.p.a.", "legal_basis_content": "Strona może w terminie czternastu dni od dnia doręczenia lub ogłoszenia decyzji zażądać jej uzupełnienia co do rozstrzygnięcia bądź co do prawa odwołania, wniesienia w stosunku do decyzji powództwa do sądu powszechnego lub skargi do sądu administracyjnego albo sprostowania zamieszczonego w decyzji pouczenia w tych kwestiach.", "exam_type": "adwokacki_radcowy", "year": 2015}
{"id": 119, "question": "Zgodnie z Kodeksem postępowania administracyjnego, organem właściwym do stwierdzenia nieważności decyzji ostatecznej, która została wydana przez samorządowe kolegium odwoławcze jest:", "choices": {"A": "samorządowe kolegium odwoławcze,", "B": "wojewoda,", "C": "minister właściwy do spraw administracji publicznej."}, "answer": "A", "legal_basis": "art. 157 § 1 k.p.a.", "legal_basis_content": "Właściwy do stwierdzenia nieważności decyzji w przypadkach wymienionych w art. 156 jest organ wyższego stopnia, a gdy decyzja wydana została przez ministra lub samorządowe kolegium odwoławcze – ten organ.", "exam_type": "adwokacki_radcowy", "year": 2015}
{"id": 120, "question": "Zgodnie z Kodeksem postępowania administracyjnego, jeżeli przepisy tego kodeksu lub przepisy szczególne przewidują stwierdzenie nieważności decyzji, od decyzji ostatecznej prokuratorowi służy prawo wniesienia:", "choices": {"A": "zażalenia,", "B": "odwołania,", "C": "sprzeciwu."}, "answer": "C", "legal_basis": "art. 184 § 1 k.p.a.", "legal_basis_content": "Prokuratorowi służy prawo wniesienia sprzeciwu od decyzji ostatecznej, jeżeli przepisy kodeksu lub przepisy szczególne przewidują wznowienie postępowania, stwierdzenie nieważności decyzji albo jej uchylenie lub zmianę.", "exam_type": "adwokacki_radcowy", "year": 2015}
{"id": 121, "question": "Zgodnie z Kodeksem postępowania administracyjnego, organ administracji publicznej wydaje zaświadczenie na żądanie osoby ubiegającej się o zaświadczenie bez zbędnej zwłoki, nie później jednak niż w terminie:", "choices": {"A": "siedmiu dni,", "B": "czternastu dni,", "C": "miesięcznym."}, "answer": "A", "legal_basis": "art. 217 § 3 k.p.a.", "legal_basis_content": "Zaświadczenie powinno być wydane bez zbędnej zwłoki, nie później jednak niż w terminie siedmiu dni.", "exam_type": "adwokacki_radcowy", "year": 2015}
{"id": 122, "question": "Zgodnie z Kodeksem postępowania administracyjnego, jeżeli przepisy szczególne nie określają innych organów właściwych do rozpatrywania skarg w postępowaniu w sprawie skarg i wniosków, organem właściwym do rozpatrzenia skargi dotyczącej zadań lub działalności rady gminy w zakresie spraw finansowych jest:", "choices": {"A": "wójt (burmistrz lub prezydent miasta),", "B": "starosta,", "C": "regionalna izba obrachunkowa."}, "answer": "C", "legal_basis": "art. 229 pkt 1 k.p.a.", "legal_basis_content": "rady gminy, rady powiatu i sejmiku województwa – wojewoda, a w zakresie spraw finansowych – regionalna izba obrachunkowa;", "exam_type": "adwokacki_radcowy", "year": 2015}
{"id": 123, "question": "Zgodnie z Kodeksem postępowania administracyjnego, w przypadku gdy skarga złożona w postępowaniu w sprawie skarg i wniosków, w wyniku jej rozpatrzenia, została uznana za bezzasadną i jej bezzasadność wykazano w odpowiedzi na skargę, a skarżący ponowił skargę bez wskazania nowych okoliczności - organ właściwy do jej rozpatrzenia:", "choices": {"A": "jest obowiązany sporządzić i przesłać skarżącemu odpowiedź na skargę,", "B": "jest obowiązany zawiadomić organ wyższego stopnia, nie dotyczy to skarg załatwianych przez organy naczelne,", "C": "może podtrzymać swoje poprzednie stanowisko z odpowiednią adnotacją w aktach sprawy – bez zawiadamiania skarżącego."}, "answer": "C", "legal_basis": "art. 239 § 1 k.p.a.", "legal_basis_content": "W przypadku gdy skarga, w wyniku jej rozpatrzenia, została uznana za bezzasadną i jej bezzasadność wykazano w odpowiedzi na skargę, a skarżący ponowił skargę bez wskazania nowych okoliczności – organ właściwy do jej rozpatrzenia może podtrzymać swoje poprzednie stanowisko z odpowiednią adnotacją w aktach sprawy – bez zawiadamiania skarżącego.", "exam_type": "adwokacki_radcowy", "year": 2015}
