{"judgment_link": "https://orzeczenia.szczecin.sa.gov.pl/content/areszt/155500000000503_I_ACa_000056_2013_Uz_2013-04-24_001", "masked_judgment_text": "Wyrokiem z dnia 12 października 2012 r. Sąd Okręgowy w oddalił powództwo A. C. wytoczone przeciwko Skarbowi Państwa – Aresztowi Śledczemu w S. o zapłatę kwoty 80.000 zł, której domagał się tytułem zadośćuczynienia za naruszenie jego dóbr osobistych podczas pobytu w Areszcie Śledczym w S. od marca 2005 r. do stycznia 2008 r. oraz orzekł o kosztach procesu.\n\nSąd Okręgowy ustalił, że A. C. ma 25 lat, nie miał wyuczonego zawodu, ukończył jedną klasę szkoły zawodowej. Postanowieniem Sądu Rejonowego w Szczecinie z dnia 25 marca 2005 r. zastosowano wobec niego tymczasowe aresztowanie, w związku z postawieniem mu zarzutu usiłowania zabójstwa. Za popełnienie powyższego czynu powód został skazany prawomocnym wyrokiem na karę pozbawienia wolności, której koniec przypada na marzec 2013 r. A. C. przebywał w Areszcie Śledczym w S. okresach 26 marca – 30 czerwca 2005 r. oraz 4 sierpnia 2005 r. – 15 października 2009 r. Przed 1 września 2007 r. Areszt Śledczy w S. nie prowadził ewidencji zaludnienia poszczególnych cel mieszkalnych. Monitorowanie cel rozpoczęto dopiero od dnia 1 września 2007 r. (we wszystkich jednostkach penitencjarnych w kraju). Zaludnienie w poszczególnych celach – ze względu na specyfikę pozwanej jednostki penitencjarnej – miało charakter dynamiczny. W okresie od 5 maja 2007 r. do 20 sierpnia 2007 r. A. C. przebywał na oddziale (...), w celi nr (...) o powierzchni 8,27 m ( 2). W okresie od 20 sierpnia 2007 r. do 6 września 2007 r. - na oddziale (...), w celi nr (...), o powierzchni 9,97 m ( 2). W okresie od 6 września 2007 r. do 20 stycznia 2008 r. - na oddziale (...) w celi nr (...), o powierzchni 8,64 m ( 2). Przez cały powyższy okres w celi tej przebywało 3 osadzonych, za wyjątkiem 5 dni we wrześniu 2007 r., kiedy to w celi przebywało 4 osadzonych. Okna cel mieszkalnych pawilonu B wychodzące na ulicę (...) wyposażone były w przesłony okienne, tzw. blendy, zamontowane na zewnętrznej ścianie budynku dla zapobieżenia nielegalnego kontaktowania się tymczasowo aresztowanych z osobami postronnymi. Przesłony z poliwęglanu, umieszczone były w odległości 30 cm od ściany budynku, nie ograniczały dopływu światła i powietrza, a jedynie zamazywały obraz. Cele mieszkalne, w których osadzony był powód posiadały wentylację grawitacyjną. Przewody wentylacyjne poddawane były corocznym kontrolom kominiarskim. Aby przeciwdziałać przeludnieniu w Areszcie Śledczym w S. zlikwidowano świetlice i zaadaptowano je na cele mieszkalne. By zyskać dodatkową powierzchnię dla osadzonych duże pomieszczenia, w których były ambulatoria przerabiano na cele, zaś małe cele przerabiano na ambulatoria. Na każdego osadzonego w Areszcie Śledczym w S. przypadało jedno łóżko więzienne z pościelą, jeden taboret więzienny, stół więzienny - mały na dwóch osadzonych i duży na czterech osadzonych. Do cel z trzema osadzonymi wstawiano stół duży. Szafka więzienna mała przypadała na dwóch osadzonych, zaś duża na czterech. Ponadto w celi znajdowała się półka na środki higieny osobistej w kąciku sanitarnym, lustro, kosz na śmieci, miska plastikowa, szczotka, szufelka ze zmiotką, szczotka klozetowa i wieszak. Wyposażenie cel było typowo więzienne, trudne do zniszczenia, czy uszkodzenia, ze względu na solidną konstrukcję i materiały, z których wykonano meble. Podstawową przyczyną uszkodzeń sprzętów była świadoma dewastacja przez osadzonych lub wykorzystywanie sprzętu niezgodnie z jego przeznaczeniem. Na terenie aresztu były warsztaty remontowe zatrudniające osadzonych, którzy wykonywali bieżące naprawy i konserwacje sprzętu. Co najmniej dwa razy w roku wykonywane były przeglądy cel, na podstawie których był sporządzany harmonogram prac remontowych. Nie było przypadków, aby osadzony np. leżał na niesprawnym technicznie łóżku, gdyż takie łóżko trafiało od razu do naprawy. Środki czystości i higieny były wydawane osadzonym do 10 – go dnia każdego miesiąca, zgodnie z przepisami. Za dystrybucję tych środków odpowiadał funkcjonariusz oddziałowy, który rozprowadzał je według potrzeb. Osadzeni mogli też sami kupować te środki w kantynie. Na jedną osobę przypadało: pasta do zębów, krem do golenia, nożyki do golenia, proszek do prania, mydło toaletowe, rolka papieru, a także szczoteczka do zębów - raz na pół roku. Na prośbę osadzonego asortyment mógł być wydawany dodatkowo. Osadzeni otrzymywali środki czystości na utrzymanie porządku w celach, tj. worki na śmieci, płyn do naczyń, mleczko czyszczące, pastę do podłogi, środki do dezynfekcji WC. W 2008 r. przeprowadzono remont kącików sanitarnych w pawilonie B, polegający na ich całkowitej zabudowie, wymianie tzw. białego montażu, baterii, zaworów, spłuczek oraz wymianie instalacji elektrycznej wraz z osprzętem w celach. Przeprowadzano również remonty całych cel, zatrudniając do tego osadzonych pracujących w warsztacie jednostki. O istniejącym w Areszcie Śledczym w S. przeludnieniu informowano każdorazowo pisemnie Sąd Okręgowy w Szczecinie Wydział Penitencjarny. Osadzeni w Areszcie Śledczym w S. mogli czytać książki i gazety, gdyż w areszcie znajdowała się biblioteka i prenumerowano czasopisma. Cele były wyposażone w radiowęzeł, dzięki któremu osadzeni mieli możliwość słuchania audycji radiowych oraz nagrywanych przez dział penitencjarny. Na prośbę osadzonego dyrektor wyrażał zgodę na posiadanie prywatnego odbiornika TV, jednego na celę. Powód miał w celi odbiornik TV. Okna w celach Aresztu Śledczego w S. mogły być otwierane. A. C. razem ze współosadzonymi palił papierosy w celach. Powód w okresie osadzenia go w Areszcie Śledczym w S. był otyły; przy wzroście około 172 cm ważył około 130 kg.\n\nMając na uwadze takie ustalenia, Sąd Okręgowy uznał że powództwo nie mogło zasługiwać na uwzględnienie.\n\nWskazał, że podstawą prawną żądania stanowiły przepisy art. 23 i 24 k.c. w zw. z ART_MASK, które omówił. Podkreślił, że w stosunku do osób odbywających karę pozbawienia wolności, przepisy art. 40 i art. 40 ust. 4 Konstytucji RP, art. 3 Konwencji z dnia 4 listopada 1950 r. o ochronie praw człowieka i podstawowych wolności raz art. 4 k.k.w. nakazują wykonywanie kary w sposób humanitarny, z poszanowaniem godności skazanego oraz zakazują stosowania tortur lub nieludzkiego albo poniżającego traktowania i karania skazanego.\n\nSąd Okręgowy uznał, że podniesiony przez pozwanego zarzut przedawnienia roszczenia w zakresie w jakim wiąże się ono z warunkami osadzenia powoda w Areszcie Śledczym w S. w okresie od dnia 25 marca 2005 r. do dnia 5 maja 2007 r. jest zasadny, zgodnie z art. 117 § 1 i 2 k.c. i art. 442 1 § 1 k.c., gdyż powództwo zostało wytoczone w dniu 6 maja 2010 r. Tym samym roszczenia majątkowe powoda, związane z naruszeniem jego dóbr osobistych przed dniem 5 maja 2007 r. uległy przedawnieniu. Za zbędne uznał więc Sąd prowadzenie postępowania dowodowego i ustalanie okoliczności faktycznych mających miejsce przed dniem 5 maja 2007 r.\n\nPowód mógł skutecznie, zdaniem Sądu Okręgowego dochodzić roszczenia o zadośćuczynienie za naruszenie jego dóbr osobistych jedynie w związku z osadzeniem go w Areszcie Śledczym w S. w okresie od 6 maja 2007 r. do 20 stycznia 2008 r. Dlatego też tylko ten okres był przedmiotem badania Sądu.\n\nDokonując analizy warunków panujących w Areszcie Śledczym w S. w okresie 6 maja 2007 r. - 20 stycznia 2008 r. Sąd doszedł do przekonania, że realizowanie środka zapobiegawczego wobec powoda w powyższym okresie nie prowadziło do jego poniżającego traktowania, naruszenia godności i prawa do prywatności. Ocena, czy przez osadzenie osoby w trudnych warunkach doszło do naruszenia jej godności, wymaga odniesienia się do wszystkich okoliczności sprawy oraz do kryteriów obiektywnych, a nie do subiektywnych odczuć powoda. Dominuje pogląd, że godność człowieka konkretyzuje się w poczuciu własnej wartości i oczekiwaniu szacunku ze strony innych ludzi, a miernikiem oceny, czy doszło do naruszenia godności jest przede wszystkim stanowisko tzw. opinii publicznej, będącej wyrazem poglądów powszechnie przyjętych i akceptowanych przez społeczeństwo w danym czasie i miejscu, zaś wzorców, które powinny stanowić docelowy punkt odniesienia dokonywanej oceny, dostarczają zapatrywania rozsądnie i uczciwie myślących ludzi. Zdaniem Sądu, w niniejszej sprawie powód nie udowodnił swoich twierdzeń o traktowaniu go przez pozwanego w sposób poniżający, naruszający godność i prawo do prywatności . Zebrany w sprawie materiał dowodowy nie dawał podstaw do ustalenia, że powód przebywając w Areszcie Śledczym w S. doznał naruszenia dóbr osobistych, w wyniku osadzenia go w celach nadmiernie przeludnionych, brudnych, nieodpowiednio wyposażonych, źle wentylowanych oraz niedoświetlonych. Brak jest również podstaw do przyjęcia, aby pozwany miał obowiązek zapewnienia zajęć rekreacyjnych osobom osadzonym w areszcie śledczym. Sąd zważył, że warunki odbywania kary pozbawienia wolności uregulowane były w art. 110 § 1 i 2 k.k.w., ustawodawca przewidział jednak odstępstwa od zasad określonych tym przepisem. Do 5 grudnia 2009 r. obowiązywał bowiem art. 248 k.k.w., który stanowił, że w szczególnie uzasadnionych wypadkach dyrektor zakładu karnego lub aresztu śledczego mógł umieścić osadzonych, na czas określony, w warunkach, w których powierzchnia w celi na jedną osobę wynosiła mniej niż 3 m 2. O takim umieszczeniu należało bezzwłocznie powiadomić sędziego penitencjarnego. Dopiero z dniem 6 grudnia 2009 r. doszło do uchylenia powyższego przepisu, który zastąpiła regulacja zawarta w przepisach art. 110 § 2a – 2i k.k.w. i obecny stan prawny jest o wiele bardziej rygorystyczny od poprzedniego, gdyż możliwość odstępstwa od normy 3 m 2 jest obecnie bardzo ograniczona zarówno czasowo, jak i w zakresie przyczyn, które mogą ją usprawiedliwiać. W rozpoznawanej sprawie powód był osadzony w Areszcie Śledczym w S. przed 6 grudnia 2009 r., tym samym nie miały do niego zastosowania przepisy art. 110 2a – 2i k.k.w. Postępowanie dowodowe doprowadziło do ustalenia, że powodowi osadzonemu w Areszcie Śledczym w S. w okresie (nie objętym przedawnieniem) 6 maja 2007 r. – 20 stycznia 2008 r. nie zapewniono wymaganej powierzchni co najmniej 3 m 2. Dowodzą tego dokumenty w postaci informacji Dyrektora Aresztu Śledczego w S. oraz zeznania świadków i powoda. Powyższa okoliczność nie została również zaprzeczona przez pozwanego. Równocześnie jednak pozwany wykazał, że jego działania zagrażające dobrom osobistym powoda nie były bezprawne. Nie każde bowiem naruszenie dóbr osobistych stwarza prawo do żądania zadośćuczynienia i samo umieszczenie w celi o powierzchni na osadzonego mniejszej niż 3 m 2 nie przesądza o zasadności roszczenia o zadośćuczynienie a TREŚĆ_MASK, zgodnie z ART_MASK. Przyznanie tego rodzaju świadczenia zależy między innymi od długotrwałości przebywania w przeludnionej celi, uciążliwości z tym związanych, poczucia krzywdy i jego stopnia oraz od pozostałych warunków odbywania kary pozbawienia wolności, które mogą zwiększać poczucie krzywdy lub je osłabiać a nawet sprawiać, że w ogóle nie powstało. Odnośnie przeludnienia w celach aresztu, w których przebywał powód Sąd wskazał, że w okresie od września 2007 r. do stycznia 2008 r. było ono minimalne: normy powierzchniowe naruszone były w bardzo niewielkim zakresie (w celi o powierzchni 8,64 m 2 przebywały 3 osoby, a pobyt czwartej osoby trwał zaledwie 5 dni). Po wtóre, pozwany nie tylko o przeludnieniu tym na bieżąco informował Sędziego penitencjarnego, ale problem przeludnienia starał się w miarę możliwości rozwiązywać. Dla przeciwdziałania przeludnieniu pozwany zaadaptował na cele mieszkalne duże pomieszczenia świetlicy i ambulatoriów. Przebywanie powoda w celach przeludnionych wynikało zatem z ogólnej trudnej sytuacji lokalowej i finansowej pozwanego, problem przeludnienia dotyczył także innych osadzonych.\n\nZdaniem Sądu Okręgowego strona powodowa nie naprowadziła dowodów pozwalających na ustalenie, że przebywanie przez powoda w przeludnionej celi było dla niego źródłem krzywdy i nie dowiodła rozmiaru tej krzywdy. W szczególności powód nie wykazał, że naruszenie jego dóbr osobistych związane z warunkami tymczasowego aresztowania było tak istotne, że powodowało u niego cierpienia psychiczne lub fizyczne, co mogłoby uzasadniać przyznanie mu odpowiedniego zadośćuczynienia. Odnosząc się do twierdzeń powoda dotyczących naruszenia jego godności w wyniku osadzenia go w celach nie odpowiadających standardom estetycznym i użytkowym, Sąd wskazał, że powód przebywał w Areszcie Śledczym w okresie przedremontowym. W podobnych do powoda warunkach przebywali także pozostali osadzeni oraz pracowali funkcjonariusze służby więziennej. Ze zgromadzonego materiału wynika, że powodowi zapewniono sprzęt i wyposażenie celi zgodne z obowiązującymi w tym zakresie przepisami. Szybsze zużywanie się sprzętów i pomieszczeń wynikało ze specyfiki jednostki penitencjarnej jaką jest areszt śledczy: dużej dynamiki zaludnienia, intensywności przebywania w nim osadzonych, niewłaściwego eksploatowania przez nich sprzętów, a nawet celowej dewastacji. Pozwany na bieżąco starał się likwidować skutki owej eksploatacji, niezwłocznie dokonując napraw w znajdującym się na terenie aresztu warsztacie. W ślad za Sądem Najwyższym Sąd podkreślił, że o naruszeniu dobra osobistego w postaci uchybienia godności osadzonego w zakładzie karnym nie można mówić w przypadku pewnych uciążliwości lub niedogodności związanych z samym pobytem w takim zakładzie, polegających np. na niższym od oczekiwanego standardzie celi czy urządzeń sanitarnych, bowiem dla wielu ludzi nie odbywających kary pozbawienia wolności warunki mieszkaniowe bywają często równie trudne. Nie narusza godności osadzonego przebywanie w celach wymagających remontu, jeśli wynika to z ogólnej trudnej sytuacji materialnej jednostki penitencjarnej, obejmującej wiele osób w niej osadzonych. W ocenie Sądu, twierdzenia powoda dotyczące braku tlenu w celach były niewiarygodne. W celach znajdowała się bowiem wentylacja grawitacyjna, poddawana corocznym przeglądom, była również możliwość wietrzenia pomieszczeń poprzez otwieranie okien, zaś przesłony (blendy) chroniły przed nadmiernym nasłonecznieniem, a przy tym nie uniemożliwiały dopływu świeżego powietrza do cel. Jak już wyżej wskazano, dopływ powietrza do celi powinien być dostateczny, co przy istnieniu otwieranych okien w celach oraz wentylacji grawitacyjnej, bez wątpienia zostało powodowi zapewnione. W okresie upałów przebywanie w jakichkolwiek pomieszczeniach nasłonecznionych i nieklimatyzowanych jest uciążliwe. Cele powoda znajdowały się jednak od strony od strony północno-zachodniej, w której nasłonecznienie nawet w okresie letnim było stosunkowo niewielkie. Ponadto powód razem z innymi współosadzonymi palił papierosy w celi. Zatem to w zadymieniu pomieszczeń należy głównie upatrywać przyczyn trudności powoda z oddychaniem w celi i złego samopoczucia fizycznego. Za niewiarygodne należało uznać twierdzenia powoda, że w Areszcie Śledczym nie było możliwości spędzania czasu wolnego. Powód, podobnie jak inni osadzeni, poza codziennym godzinnym spacerem, miał możliwość czytania książek i gazet, słuchania audycji radiowych oraz oglądania telewizji. Zmniejszona aktywność fizyczna jest wpisana w naturę tymczasowego aresztowania, nic jednak nie stało na przeszkodzie, aby powód uprawiał w celi proste i nie wymagające dużej powierzchni ćwiczenia fizyczne, co pozytywnie wpłynęłoby na jego samopoczucie i nadwagę. Osadzenie w areszcie śledczym służy innym celom, niż osadzenie w zakładzie karnym. Zapewnienie prawidłowego toku postępowania karnego wymaga m.in. ograniczenia możliwości kontaktów osoby tymczasowo aresztowanej z innymi osobami, w tym również z innymi osadzonymi. W ocenie Sądu, niewiarygodne były również twierdzenia powoda, że w celach panował brud, w szczególności, że brudne były koce, materace, ściany i sufity. Ze zgromadzonego w sprawie materiału dowodowego wynikało, że w areszcie przestrzegano zasad higieny i czystości: pościel była regularnie sprawdzana i raz w tygodniu wymieniana na czystą, cele wyposażone były w niezbędne akcesoria do utrzymywania porządku, zaś osadzeni regularnie otrzymywali środki czystości i mieli obowiązek dbania o porządek w celi. Powód nie wykazał również, że temperatura w pomieszczeniach była nieodpowiednia do pory roku, zaś oświetlenie cel było nieodpowiednie do czytania i wykonywania pracy. W celach znajdowały się okna sporych rozmiarów, było również sztuczne oświetlenie i kaloryfery. Nie sposób dać wiarę, aby urządzenia te nie działały, w sytuacji gdy w areszcie funkcjonował dział kwatermistrzowski i remontowy. Z powyższych względów, zdaniem Sądu, poziom uciążliwości związanych z przebywaniem przez powoda w Areszcie Śledczym w S. nie osiągnął takiego poziomu, aby miał prowadzić do poniżenia powoda, czy naruszenia jego godności. Za poniżające uznaje się traktowanie z premedytacją, mające na celu wywołanie poczucia strachu, cierpienia, niższości. W ocenie Sądu, działaniom pozwanego nie towarzyszył zamiar poniżenia i upokorzenia powoda. Surowość warunków, rygory, niedogodności i ograniczenia są naturalne i wpisane zarówno w pozbawienie wolności jak i tymczasowe aresztowanie. Pozwany zapewnił A. C. warunki, w których powód miał do wyłącznej dyspozycji łóżko z materacem i co tydzień wymienianą pościelą, całodobowe wyżywienie, odzież i bieliznę, środki czystości, bieżącą ciepłą wodę, możliwość czytania książek i prasy, słuchania audycji radiowych i oglądania telewizji. Takie warunki – wedle obiektywnych kryteriów - nie mogą być uznane za niegodne człowieka. Również niedobory powierzchniowe, wynoszące okresowo kilkanaście, czy kilkadziesiąt centymetrów kwadratowych nie uzasadniają przyznania powodowi zadośćuczynienia. Powód nie natomiast podnosił kwestii niedogodności związanych ze stanem kącików sanitarnych w celach. Wprawdzie w trakcie przesłuchania powód podał, że w celach brakowało drzwi do toalet i pełnego zabudowania kącika sanitarnego, jednakże nie mogło to być uznane za skuteczne rozszerzenie podstawy faktycznej powództwa, ponadto przepisy wymagają jedynie, aby niezbędne urządzenia sanitarne zostały usytuowane w celi w sposób zapewniający ich niekrępujące użytkowanie. Powyższy wymóg należy rozumieć jako obowiązek oddzielenia urządzeń sanitarnych od pozostałej części celi w taki sposób, aby zapewnić osobie korzystającej z tych urządzeń pewien minimalny poziom prywatności.\n\nStan faktyczny Sąd ustalił w główniej mierze na podstawie dowodów z dokumentów, których powód nie zakwestionował i które nie budziły wątpliwości Sądu. Sąd oparł się również na zeznaniach świadka – funkcjonariusza służby więziennej A. S., którego zeznania był spójne, wyczerpujące i korespondowały z uznanymi za wiarygodne dowodami z dokumentów. Zeznania świadków R. Ł., J. U. oraz powoda Sąd oceniał z dużą ostrożnością. Wskazał, że powód był zainteresowany wydaniem korzystnego dla siebie rozstrzygnięcia, ponadto zeznania zarówno powoda jak i świadków były ogólnikowe. Podkreślił, że pobyt w areszcie śledczym z oczywistych względów nie jest mile wspominany, zwłaszcza przez osoby bardzo młode, gdyż wiąże się on ze sporym stresem, wynikającym z przymusowej izolacji, obawy co do przebiegu i wyniku postępowania karnego itp. Stąd też relacja świadków - byłych osadzonych dotycząca tego pobytu nie może być uznana za obiektywną. Z kolei zeznania świadka A. K., okazały się nieprzydatne w sprawie, gdyż świadek ten osadzony był w pozwanym areszcie w latach 2004 – 2005.\n\nO kosztach procesu Sąd orzekł w oparciu o w treści art. 98 § 1 i 3 k.p.c. oraz art. 11 ust. 3 ustawy z dnia 8 lipca 2005 r. o Prokuratorii Generalnej Skarbu i § 6 pkt 6 oraz § 2 ust. 3 rozporządzenia Ministra Sprawiedliwości z dnia 28 września 2002 r. w sprawie wysokość opłat za czynności adwokackie.\n\nZ takim rozstrzygnięciem nie zgodził się powód i zaskarżył wyrok Sądu Okręgowego w Szczecinie z dnia 12 października 2012 r. w punktach I i II.\n\nZaskarżonemu wyrokowi zarzucił:\n\n1. błąd w ustaleniach faktycznych przyjętych za podstawę orzeczenia i mający wpływ na treść tego orzeczenia, polegający mylnym przyjęciu, że warunki w jakich przebywał powód nie mogą być uznane za godzące w prawo do prywatności i godności człowieka oraz nie prowadziły do poniżającego traktowania powoda, mimo że wniosek odmiennej treści wynika z zebranego materiału dowodowego;\n\n2. błąd w ustaleniach faktycznych przyjętych za podstawę orzeczenia i mający wpływ na treść tego orzeczenia, polegający mylnym przyjęciu, że powód w związku z pobytem w Areszcie Śledczym w S. i warunkami tam panującymi nie doznał krzywdy;\n\n3. naruszenie prawa materialnego, przez niezastosowanie art. 5 w zw. z art. 117 k.c. w zw. z art. 442 1 § 1 k.c., tj. nie uwzględnienie, że podniesiony przez pozwanego zarzut przedawnienia roszczenia w zakresie w jakim wiąże się ono z warunkami osadzenia powoda w Areszcie Śledczym w S. w okresie od 25 marca 2005 r. do 5 maja 2007 r. nosi znamiona nadużycia prawa.\n\nZ tego względu powód wniósł o zmianę zaskarżonego wyroku i orzeczenie zgodnie z żądaniem pozwu, tj. zasądzenie od Skarbu Państwa – aresztu Śledczego w S. na rzecz powoda kwoty 80.000 zł wraz z ustawowymi odsetkami od dnia wniesienia pozwu i orzeczenie o kosztach procesu.\n\nPozwany w odpowiedzi na apelację wniósł o oddalenie apelacji powoda.\n\nSąd Apelacyjny zważył, co następuje:\n\nApelację powoda jako bezzasadną należało oddalić.\n\nSąd Apelacyjny w pełni podziela ustalenia faktyczne Sądu Okręgowego oraz ich prawną ocenę i przyjmuje je jako własne.\n\nOdnosząc się w pierwszej kolejności do zarzutu naruszenia przez Sąd Okręgowy prawa materialnego, przez niezastosowanie art. 5 w zw. z art. 117 k.c. i w zw. z art. 442 1 § 1 k.c., tj. nie uwzględnienie, że podniesiony przez pozwanego zarzut przedawnienia roszczenia w zakresie w jakim wiąże się ono z warunkami osadzenia powoda w Areszcie Śledczym w S. w okresie od 25 marca 2005 r. do 5 maja 2007 r. nosi znamiona nadużycia prawa, który determinował zakres rozpoznania roszczenia powoda, wskazać należy, że zarzut ten jest chybiony.\n\nPrzypomnieć należy, że podniesienie zarzutu przedawnienia może być uznane za nadużycie prawa jedynie zupełnie wyjątkowo, gdy indywidualna ocena okoliczności w rozstrzyganej sprawie wskazuje, iż opóźnienie w dochodzeniu przedawnionego roszczenia jest spowodowane szczególnymi przesłankami uzasadniającymi to opóźnienie i nie jest ono nadmierne (por. orzeczenia SN III CKN522/99, I CKN 204/2001 czy I CSK 238/11). Zasadą prawa cywilnego jest bowiem, iż roszczenia majątkowe, a tylko takiego dochodził powód, ulegają przedawnieniu w terminach wskazanych przepisami kodeksu cywilnego i uprawnieniem zobowiązanego jest podniesienie zarzutu przedawnienia (art. 117 k.c.). Podniesienie zarzutu przedawnienia co do zasady nie stanowi więc nadużycia prawa. Podnoszący zarzut nadużycia prawa przez przeciwnika powinien zatem wykazać, iż zaistniały wyjątkowe okoliczności, które skutki zgłoszenia tego zarzutu niweczyłyby, takich jak charakter uszczerbku jakiego doznał poszkodowany, przyczyna opóźnienia i czas trwania tego opóźnienia.\n\nZdaniem skarżącego, podniesienie przez pozwanego zarzutu przedawnienia stanowiło nadużycie prawa, gdyż powód jest osobą nie posiadającą wiedzy w zakresie prawa, w tym w zakresie przepisów o przedawnieniu, a z uwagi na pobyt w zakładzie karnym, nie mógł uzyskać porady prawnej, ponadto jest podmiotem słabszym procesowo, nie przygotowanym merytorycznie. Argumentów powyższych, zdaniem Sądu Apelacyjnego, w żadnym zakresie nie można uznać jako wykazanie tych szczególnych przesłanek, na które wskazano wyżej, a które mogłyby doprowadzić do uznania, że podniesienie przez pozwanego zarzutu przedawnienia stanowiło nadużycie prawa w rozumieniu art. 5 k.c. Powód bowiem, poza zupełnie gołosłownymi twierdzeniami, w żaden sposób nie wykazał, by był osobą nieporadną życiowo, o wiedzy prawniczej zdecydowanie niższej niż wiedza przeciętnego człowieka i że chciał, będąc osadzony w areszcie śledczym pozwanego, skorzystać z porady prawnej a mu to uniemożliwiono. Wręcz przeciwnie, jego pozew i dalsze pisma procesowe przeczą tym faktom. Powód sam potrafił w sposób poprawny sformułować w pozwie swoje żądania, również protokół jego przesłuchania przed Sądem I instancji nie wskazuje, by był osobą nieporadną, która nie zna elementarnych zasad prawa i nie potrafi zadbać o swoje interesy. Sam fakt, że powód przebywa w zakładzie karnym nie może zaś był przesłanką do nieuwzględnienia zarzutu przedawnienia. W pełni zatem należy podzielić pogląd pozwanego wyrażony w odpowiedzi na apelację, że ocena, czy doszło do nadużycia prawa przy podniesieniu zarzutu przedawnienia, powinna być dokonywana w oparciu o obiektywne kryteria, a nie subiektywne twierdzenia (na dodatek nie poparte żadnymi dowodami) powoda, gdyż w przeciwnym wypadku Sąd zawsze musiałby uwzględnić zarzut nadużycia prawa, a tak przecież nie jest. Powód w żaden sposób nie wykazał też, że nie mógł wytoczyć powództwa we wcześniejszym okresie, gdyż przeszkodą taką nie był przecież fakt osadzenia go w zakładzie karnym. Na etapie postępowania sądowego miał zaś możliwość uzyskania pomocy profesjonalnego pełnomocnika. Podkreślić nadto należy, że w niniejszym procesie powód dochodził jedynie zapłaty kwoty 80.000 zł za rzekomo „niegodne człowieka” warunki, w jakich miał przebywać, będąc osadzonym u pozwanego, a więc tylko i wyłącznie roszczeń majątkowych. Stąd i z tego względu, mając na uwadze charakter dochodzonego roszczenia, zarzut nadużycia prawa nie powinien zostać uwzględniony.\n\nPrawidłowo więc, zdaniem Sądu Apelacyjnego, Sąd Okręgowy ograniczył rozpoznanie sprawy o zadośćuczynienie za naruszenie dóbr osobistych powoda, jedynie do okresu od 6 maja 2007 r. (dnia następnego po wytoczeniu powództwa) do 20 stycznia 2008 r. (okresu końcowego wskazanego przez powoda), przyjmując, że za okres od 25 marca 2005 r. do 5 maja 2007 r. nastąpiło przedawnienie roszczenia, zgodnie z art. 117 k.c. i 442 1 § 1 k.c. Prawidłowo też przyjął ten Sąd, że prowadzenie postępowania dowodowego i ustalanie okoliczności faktycznych mających miejsce przed dniem 5 maja 2005 r. było zbędne.\n\nSąd Apelacyjny nie podziela również poglądu apelującego, iż w sprawie doszło do naruszenia prawa procesowego wskutek błędu w ustaleniach faktycznych przyjętych za podstawę orzeczenia i mający wpływ na treść tego orzeczenia, który miał polegać na mylnym przyjęciu przez Sąd I instancji, że warunki w jakich przebywał powód nie powinny być uznane za godzące w prawo do prywatności i godności człowieka oraz nie prowadziły do poniżającego traktowania powoda oraz że powód w związku z pobytem w Areszcie Śledczym w S. i warunkami tam panującymi nie doznał krzywdy.\n\nJak wskazano na wstępie, Sąd Apelacyjny w pełni podziela ustalenia faktyczne Sądu Okręgowego oraz wynikającą z tych ustaleń ocenę prawną i przyjmuje je jako własne. Zatem nie istnieje potrzeba powtarzania ustaleń oraz obszernej argumentacji Sądu I instancji w tym zakresie. Podkreślić należy, że Sąd I instancji w pisemnym uzasadnieniu, w przedstawiając stan faktyczny, wskazał sposób szczegółowy na jakich dowodach się oparł, dokonał też analizy i omówienia, zgodnie z art. 233 § 1 k.p.c. wszystkich dowodów przeprowadzonych w sprawie, odniósł się też do twierdzeń powoda i wskazanych przez niego dowodów. Co więcej, strona apelująca nie zarzuca wcale naruszenia przepisu art. 233 § 1 k.p.c., chociaż z treści uzasadnienia apelacji wynikałoby, że nie zgadza się ona z oceną dowodów z zeznań świadków zawnioskowanych przez powoda a dokonaną przez ten Sąd.\n\nJeszcze raz podkreślić należy, że wskutek skutecznego podniesienia przez pozwanego zarzutu przedawnienia, przedmiotem rozpoznania Sądu był jedynie okres od 5 maja 2007 r. do 20 stycznia 2008 r., a więc niespełna dziewięciomiesięczny.\n\nNie ulega zaś w sprawie wątpliwości, że w okresie tym powód przebywał w celach, które tylko w minimalnym zakresie przekraczały 3 m 2 powierzchni na skazanego, a jedynie w okresie 5 dni w celi o powierzchni 8,64 m 2 przebywały cztery osoby. Ustalenia te Sąd poczynił w oparciu o dokumenty i powód ich skutecznie nie zakwestionował. Z prawidłowo poczynionych przez Sąd, głównie w oparciu o dokumenty, ustaleń wynikało też, że cele posiadały niezbędne, wymagane prawem wyposażenie, które w razie uszkodzenia było naprawiane. Cele posiadały grawitacyjny, corocznie sprawdzany system wentylacji i istniała możliwość otwierania okien, chociaż ze względów bezpieczeństwa były one zaopatrzone w blendy o 30 centymetrów odsunięte jednak od okien. Skazani byli też zgodnie z przepisami zaopatrywani w środki czystości, kącik sanitarny był zaś wydzielony stosownie do możliwości jakie panowały w areszcie śledczym. Pozwany mógł korzystać ze spacerów, z biblioteki, prasy, telewizora. Cele, w których przebywał powód nie odbiegały w niczym na niekorzyść od innych cel, w których osadzeni odbywali karę. Ich wyposażenie i standard odpowiadały przepisom prawa wówczas obowiązującym, również fakt przeludnienia był zgłaszany, zgodnie z obowiązującymi przepisami, sądowi penitencjarnemu. Co więcej pozwany robił wszystko, by przeludnienie zniwelować i w sposób maksymalny, stosownie do posiadanych środków i możliwości poprawić warunki bytowe osadzonych (remonty, adaptacja dodatkowych pomieszczeń na cele). W żadnym zakresie nie można więc uznać, by powód był traktowany przez pozwanego w sposób poniżający, czy celowo sprzeczny z przepisami prawa. Jak wskazał bowiem Sąd I instancji, pozwany posiadał ograniczone możliwości z uwagi na brak środków, by w sposób istotny podnieść standard cel, jednak ich wyposażenie odpowiadało normom prawa.\n\nPowód zarzuca w apelacji, że przebywanie w przeludnionych celach wpłynęło niekorzystnie na jego stan psychiczny i fizyczny. Wskazać jednak należy, że powód poza gołosłownymi twierdzeniami okoliczności tej nie wykazał. Powód twierdził, że pisał skargi, jednak ani ich nie przedłożył, ani nie zawnioskował o ich przedstawienie przez pozwanego. Twierdził też, że doznawał omdleń, jednak sam przyznał, iż nigdy nie zgłaszał tego faktu służbie więziennej. Gdyby zaś jego stan fizyczny i psychiczny był taki zły, jak twierdził w pozwie i apelacji, niewątpliwie znalazłoby to swoje potwierdzenie w badaniach lekarskich, powód miał przecież zapewniony dostęp do więziennej służby zdrowia. W tej sytuacji słusznie, za mało wiarygodne, Sąd I instancji uznał, bardzo ogólnikowe zresztą, zeznania świadków wskazanych na te okoliczności przez powoda. Słusznie też zauważył Sąd Okręgowy, że przecież zarówno powód, jak i współosadzeni palili papierosy, co musiało mieć niekorzystny wpływ na stan dróg oddechowych powoda, jak i stan wentylacji celi. Słusznie podniósł również ten Sąd, w ślad za Sądem Najwyższym, że o naruszeniu dobra osobistego w postaci uchybienia godności osadzonego nie można mówić w przypadku pewnych uciążliwości lub niedogodności związanych z pobytem w zakładzie, polegających np. na niższym od oczekiwanego standardzie celi czy urządzeń sanitarnych, bowiem dla wielu ludzi nie odbywających kary pozbawienia wolności warunki mieszkaniowe bywają często równie trudne.\n\nUstalenia Sądu I instancji znajdują pełne oparcie w zebranym przez ten Sąd materiale dowodowym. Sąd ten też w sposób przekonywujący uzasadnił, jakim dowodom i dlaczego dał wiarę, a jakim wiary tej odmówił i dlaczego. Ocena dowodów mieści się zaś w granicach zakreślonych art. 233 § 1 k.p.c. Powód oceny tej w żadnym zakresie nie podważył, gdyż nie podniósł nawet takiego zarzutu w apelacji. Tym samym słusznie przyjął Sąd Okręgowy, że powód nie naprowadził takich dowodów, które pozwoliły na ustalenie, że przebywanie przez niego w przeludnionej celi było dla niego źródłem krzywdy i co więcej nie dowiódł rozmiarów tej krzywdy. Działaniom pozwanego w żadnym wypadku nie towarzyszył zaś zamiar poniżenia czy upokorzenia powoda.\n\nW tej sytuacji, zgodnie z art. 385 k.p.c. apelację pozwanego jako bezzasadną, należało oddalić (punkt I wyroku). Sąd Apelacyjny nie znalazł przy tym również podstaw, by zmienić rozstrzygniecie o kosztach postępowania zawarte w punkcie II wyroku. Zgodnie z art. 98 k.p.c. strona przegrywająca sprawę jest obowiązana zwrócić przeciwnikowi na jego żądanie koszty. Powództwo A. C. zostało oddalone w całości a pozwany reprezentowany przez Prokuratorię Generalną wniósł o zasądzenie na jego rzecz kosztów zastępstwa procesowego według norm przepisanych. Pełnomocnik ten aktywnie uczestniczył w procesie, złożył szereg pism i wniosków dowodowych. Zasadą procesu cywilnego jest zaś odpowiedzialność za wynik procesu i sam fakt, że powód odbywa aktualnie karę pozbawienia wolności nie może być podstawą do nieobciążania go kosztami, w sytuacji, gdy zostały one zasądzone przez Sąd I instancji.\n\nW oparciu o art. 102 k.p.c. Sąd nie obciążył natomiast powoda kosztami postępowania apelacyjnego, gdyż pełnomocnik Skarbu Państwa nie stawił się na rozprawę apelacyjną, jego nakład pracy nie był duży, a powód nadal przebywa w zakładzie karnym.\n\nMałgorzata Gawinek Mirosława Gołuńska Danuta Jezierska", "legal_basis": "art. 448 k.c", "legal_basis_content": "§ 1. W razie naruszenia dobra osobistego sąd może przyznać temu, czyje dobro osobiste zostało naruszone, odpowiednią sumę tytułem zadośćuczynienia pieniężnego za doznaną krzywdę albo zasądzić odpowiednią sumę pieniężną na wskazany przez niego cel społeczny, niezależnie od innych środków potrzebnych do usunięcia skutków naruszenia. § 2. W przypadkach określonych w art. 445 § 1 i 2 oraz art. 446 ten, czyje dobro osobiste zostało naruszone, może obok zadośćuzczynienia pieniężnego żądać zasądzenia odpowiedniej sumy na wskazany przez niego cel społeczny. § 3. Do roszczeń, o których mowa w § 1 i 2, przepis art. 445 § 3 stosuje się."}
{"judgment_link": "http://orzeczenia.szczecin.sa.gov.pl/content/wyrok/155500000001006_II_AKz_000315_2014_Uz_2014-09-24_001", "masked_judgment_text": "W dniu 7 lipca 2014 roku do Sądu Okręgowego w Koszalinie wpłynął wniosek skazanego A. C. o umorzenie prawomocnego wyroku łącznego z dnia 6 kwietnia 2006 roku wydanego przez ów Sąd w sprawie o sygn. akt II K 66/05 i powrotu do wykonywania kar z wyroków jednostkowych, objętych obecnie tym wyrokiem. Postanowieniem z dnia 22 lipca 2014 r., Sąd Okręgowy w Koszalinie umorzył postępowanie w sprawie wniosku skazanego A. C.. Uzasadniając powyższe Sąd wskazał, iż zgodnie z przepisami kodeksu postępowania karnego nie ma możliwości umorzenia prawomocnego wyroku łącznego i powrotu do wykonywania kar z wyroków jednostkowych, objętych tym wyrokiem. TREŚĆ_MASK W przedmiotowej sprawie nie jest możliwe umorzenie prawomocnego wyroku łącznego wydanego w sprawie o sygn. akt II K 66/05, a w myśl ART_MASK (a contrario) nie jest także możliwe uchylenie prawomocnego wyroku łącznego, gdyż żaden z wyroków jednostkowych nie uległ uchyleniu ani zmianie. Na powyższe postanowienie zażalenie złożył skazany, który wskazał, iż złożył wniosek o rozłączenie wyroku łącznego z 6 kwietnia 2006 r. i powrót do stanu sprzed jego wydania, ale sąd umorzył postępowanie. Wcześniejsze jego wnioski również były rozpatrywane negatywnie, a sąd za każdym razem wskazywał, iż mógłby wydać nowy wyrok tylko wtedy jeżeli pojawiłby się nowy wyrok. Równocześnie skarżący wskazał, iż pod wyrok łączny podlegają mu wyroki z 1989 i 1992 r., a mimo to Sąd każdorazowo umarzał postępowanie w sprawie. Sąd winien orzekać zawsze na korzyść skazanego. Tak podnosząc, skazany wniósł o wyjaśnienie mu dlaczego karę ma liczoną od 2003 r. a nie od 22 lutego 2000 r. oraz ponowne wydanie wyroku łącznego na jego korzyść. Sąd Apelacyjny zważył, co następuje: Zażalenie skazanego jest bezzasadne. TREŚĆ_MASK Na gruncie przedmiotowej sprawy nie zmaterializowała się jednak żadna z tych sytuacji. Konkretnie rzecz ujmując wobec skazanego nie zapadł żaden nowy wyrok, jak również żaden z wyroków stanowiących podstawę wyroku łącznego nie utracił mocy lub nie uległ zmianie, a tylko w takim wypadku wydany wobec skazanego wyrok łączny z dnia 6 kwietnia 2006 r., mógłby utracić moc. Jednocześnie Sąd Apelacyjny zwraca uwagę, iż kodeks postępowania karnego nie przewiduje powrotu do sytuacji sprzed wydania wyroku łącznego, tylko z tego powodu, że skazany jest niezadowolony z ukształtowania kary łącznej, a w szczególności z jej wysokości. Ustosunkowując się do kolejnych twierdzeń skarżącego wypada tylko przypomnieć, że wyroki Sądu Rejonowego w Koszalinie z dnia 27 marca 1998 r. i z dnia 26 czerwca 1998 r. były brane pod uwagę w trakcie procedowania odnośnie wydania wyroku łącznego z dnia 6 kwietnia 2006 r. Kary z tych wyroków zostały połączone i w konsekwencji skazanemu została wymierzona kara łączna roku pozbawienia wolności. (vide punkt I wyroku z dnia 6 kwietnia 2006 r., sygn. akt II K 66/05). Natomiast odnosząc się do podnoszonej w zażaleniu innej okoliczności, to jest tego, że Sąd procedujący w kwestii wyroku łącznego zawsze winien orzekać na korzyść skazanego, należy zauważyć, iż co do zasady postępowanie o wydanie wyroku łącznego faktycznie ma poprawić sytuację skazanego, niemniej jednak zasada ta nie ma charakteru bezwzględnego, na co zresztą już w trakcie kontroli instancyjnej kwestionowanego przez skazanego wyroku łącznego wskazywał Sąd Odwoławczy – [„Postępowanie to zatem służy temu, aby orzeczone wcześniej kary za popełnione przestępstwa tak zmiarkować, by sytuację skazanego - na ogół poprawić. Jednakże zasada ta nie ma charakteru bezwzględnego i są od niej wyjątki. Chodzi tu o przepis art. 88, który wprowadza nową regulację według której w wypadku orzeczenia za poszczególne przestępstwa dwóch lub więcej kar 25 lat pozbawienia wolności, sąd może orzec jako karę łączną, karę dożywotniego pozbawienia wolności (zasada asperacji).” (vide: str. 6 uzasadnienia wyroku Sądu Apelacyjnego w Szczecinie z dnia 26 kwietnia 2007 r., sygn. akt II AKa 56/07)]. Co się zaś tyczy kwestii związanych z „liczeniem kary”, to jak wynika z wyroku łącznego Sądu Okręgowego w Koszalinie początek kary łącznej dożywotniego pozbawienia wolności został skazanemu ustalony na dzień jej faktycznego odbywania, a ten przypadł na 15 marca 2005 r., co wiązało się z kolejnością wykonywania orzeczonych wobec skazanego innych kar pobawienia wolności. Jak wynika z opinii o skazanym (k. 713), od 22 lutego 2000 r. do 23 marca 2000 r., odbywał on karę orzeczoną w sprawie II K 411/99 Sądu Rejonowego w Sławnie, następnie były wobec niego wykonywane pozostałe kary określone w wyroku łącznym z dnia 6 kwietnia 2006 r. i dopiero po ich odbyciu skazany rozpoczął odbywanie kary łącznej dożywotniego pozbawienia wolności. Reasumując stwierdzić więc należy, że decyzja wyrażona w zaskarżonym orzeczeniu jest prawidłowa, a skoro tak, to Sąd Apelacyjny, utrzymał w mocy to orzeczenie.", "legal_basis": "art. 575 k.p.k", "legal_basis_content": "§ 1. Jeżeli po wydaniu wyroku łącznego zachodzi potrzeba wydania nowego wyroku łącznego, z chwilą jego uprawomocnienia się poprzedni wyrok łączny traci moc. § 2. Jeżeli choćby jeden z wyroków stanowiących podstawę wyroku łącznego ulega uchyleniu lub zmianie, wyrok łączny traci moc, a sąd w miarę potrzeby wydaje nowy wyrok łączny. § 3. (uchylony)"}
{"judgment_link": "https://orzeczenia.szczecin.sa.gov.pl/content/wyrok/155500000001006_II_AKz_000458_2012_Uz_2012-11-28_001", "masked_judgment_text": "Postanowieniem z dnia 8 listopada 2012r., sygn. akt III K 108/12 Sąd Okręgowy w Szczecinie: 1. na podstawie ART_MASK umorzył postępowanie w zakresie objęcia wyrokiem łącznym kar wymierzonych wyrokami w sprawie Sądu Okręgowego w Szczecinie o sygn. III K 208/01 i sprawach Sądu Rejonowego w Szczecinie o sygnaturach: XIV K 446/00, VI K 305/05, VI K 1335/05, XIV K 132/02, 2. na podstawie art. 572 k.p.k. umorzył postępowanie w zakresie połączenia wyrokiem łącznym kary wymierzonej wyrokiem Sądu Rejonowego Szczecin - Prawobrzeże i Zachód w Szczecinie w sprawie VII K 501/10 z karami wymierzonymi wyrokami opisanymi w pkt I. Nadto Sąd kosztami postępowania obciążył Skarb Państwa oraz zasądził wynagrodzenie dla obrońcy z urzędu. W uzasadnieniu wskazał, że w zakresie kar wymierzonych za przestępstwa wymierzone wyrokami opisanymi w punktach 1-5, zachodzi prawomocność rzeczy osądzonej, wobec objęcia ich wyrokiem łącznym Sądu Okręgowego w Szczecinie z dnia 16.10.2006 r., sygn. akt III K 147/06, którym wymierzono skazanemu dwie kary łączne. Po wydaniu zaś wyżej wskazanego wyroku łącznego nie zaszły żadne okoliczności stwarzające konieczność wydania nowego wyroku łącznego. Wyrok w sprawie VII K 501/10, o którego objęcie wyrokiem łącznym wnosił skazany został wydany za przestępstwo popełnione w dniu 29.06.2010 r., a więc już po wydaniu wyroków opisanych w pkt 1-5 i tym samym nie jest możliwe połączenie kary wymierzonej tym wyrokiem z wyrokami opisanymi w pkt 1-5. TREŚĆ_MASK Zgodnie zaś z art. 572 kpk postępowanie w zakresie wyroku z pkt 6 umorzyć z uwagi na brak warunków do wydania wyroku łącznego. Na powyższe postanowienie zażalenie złożyli Prokurator Okręgowy w Szczecinie oraz obrońca skazanego. Prokurator zarzucił obrazę prawa materialnego, a mianowicie art. 85 k.k. przez jego błędne niezastosowanie, a konsekwencji niezasadne umorzenie postępowania w przedmiocie wydania wyroku łącznego, podczas gdy z zebranego materiału dowodowego wynika, iż zachodzą materialnoprawne przesłanki do wydania wyroku łącznego obejmującego wyrok Sądu Rejonowego Szczecin - Prawobrzeże i Zachód w Szczecinie z dnia 20 kwietnia 2011 r., sygn. akt VII K 501/10 oraz wyrok Sądu Rejonowego w Świnoujściu z dnia 29 listopada 2010 r., sygn. akt IIK 625/10. Podnosząc powyższy zarzut wniósł o uchylenie zaskarżonego postanowienia i przekazanie sprawy do ponownego rozpoznania. Obrońca skazanego zarzucił obrazę przepisów art. 572 k.p.k. w zw. z art. 575 § 1 k.p.k., które to uchybienie mogło mieć istotny wpływ na treść wydanego przez Sąd rozstrzygnięcia poprzez przyjęcie, iż brak jest warunków do wydania wyroku łącznego w sytuacji, gdy po wydaniu wyroku łącznego Sądu Okręgowego w Szczecinie (sygn. akt III K 147/06), powstała potrzeba wydania nowego wyroku łącznego. Podnosząc powyższy zarzut wniósł o uchylenie orzeczenia i przekazanie sprawy sądowi pierwszej instancji do ponownego rozpoznania. Sąd Apelacyjny zważył, co następuje: Zażalenie Prokuratora Okręgowego okazało się zasadne i doprowadziło do uchylenia zaskarżonego postanowienia i przekazania sprawy sądowi I instancji do merytorycznego rozpoznania. Odniesienie się zaś do argumentów podniesionych w zażaleniu obrońcy skazanego było zaś zdecydowanie przedwczesne. W rozważanej sprawie nie sposób bowiem zaakceptować stanowiska Sądu Okręgowego, które legło u podstaw kwestionowanego rozstrzygnięcia, że choć do skazanego po wydaniu wyroku łącznego Sądu Okręgowego w Szczecinie z dnia 16 października 2006r., sygn. III K 147/06 zapadły nowe wyroki skazujące, a mianowicie wyrok Sądu Rejonowego Szczecin – Prawobrzeże i Zachód w Szczecinie z dnia 20 kwietnia 2010r., sygn. VII K 501/10 oraz Sądu Rejonowego w Świnoujściu z dnia 29 listopada 2010r., sygn. II K 625/10, to z uwagi na to, że ten ostatni wyrok nie został objęty wnioskiem skazanego o wydanie wyroku łącznego, Sąd Okręgowy nie był władny do rozważenia czy pomiędzy tym wyrokiem, a innymi wydanymi wobec skazanego wyrokami nie zachodzi zbieg realny pozwalający na orzeczenie wyroku łącznego. Rozumowanie to nie znajduje oparcia ani w przepisach postępowania karnego ani orzecznictwie sądowym. Zauważyć bowiem trzeba, że postępowanie w sprawie wydania wyroku łącznego może być wszczęte nie tylko na wniosek, ale także i z urzędu. Sąd orzekający w przedmiocie wyroku łącznego nigdy nie jest zatem związany wnioskiem (zob. wyrok Sądu Apelacyjnego w Katowicach z dnia 24 kwietnia 2007r., sygn. II AKa 52/07, LEX nr 330999, wyrok Sądu Apelacyjnego w Krakowie z dnia 17 kwietnia 2012r,m sygn. II AKa 56/11) i w sytuacji, gdy sąd dopatruje się możliwości połączenia w wyroku łącznym wyroków nie tylko wskazanych we wniosku skazanego, ale dostrzega możliwość wydania wyroku łącznego co do skazań niepowołanych we wniosku, to winien z urzędu wydać taki wyrok. W rozważanej zaś sprawie czego wyrazem jest protokół posiedzenia z dnia 2 października 2012r. Sąd Okręgowy dopatrzył się możliwości objęcia wyrokiem łącznym wyroku Sądu Rejonowego w Świnoujściu w sprawie II K 625/10 i skierował sprawę na rozprawę. Niemniej jednak w dniu 8 listopada 2012r., a zatem w terminie wyznaczonej rozprawy, przewodnicząca poinformowała strony, że sprawa będzie rozpoznawana na posiedzeniu, a rozważane będą jedynie wyroki objęte wnioskiem skazanego, a zatem bez wyroku Sądu Rejonowego w Świnoujściu, sygn. II K 625/10. Zabieg ten w świetle przedstawionych poglądów orzecznictwa, które podziela Sąd Apelacyjny orzekający w niniejszej sprawie był jednak nieuprawniony. Wymieniony wyrok powinien być bowiem również przedmiotem rozważań Sądu Okręgowego, czy przy jego uwzględnieniu zachodzi możliwość wydania wobec skazanego wyroku łącznego. Przy ponownym zatem rozpoznaniu sprawy Sąd Okręgowy powinien rozważyć czy pomiędzy czynem objętym wyrokiem Sądu Rejonowego w Świnoujściu, a innymi czynami za które prawomocnie został skazany W. S. nie zachodzi zbieg realny, co umożliwiałoby wydanie wyroku łącznego. Sąd Okręgowy powinien mieć także w polu widzenia, że za przestępstwo objęte wymienionym wyrokiem W. S. został skazany na karę pozbawienia wolności z warunkowym zawieszeniem jej wykonania, a w konsekwencji Sąd meriti powinien mieć na uwadze także brzmienie art. 89 § 1a k.k., dodanego ustawą z dnia 5 listopada 2009r. (Dz.U. z 2009r., Nr 206, poz. 1589) oraz poglądy judykatury co do stosowania w tym zakresie zasady względności ustawy (art. 4 k.k.). Zauważyć jeszcze wypada, że powaga rzeczy osądzonej w postępowaniu w przedmiocie wydania wyroku łącznego zachodzi wówczas, gdy dojdzie do rozpoznania sprawy dotyczącej wydania wyroku łącznego w odniesieniu do tej samej osoby i tych samych wyroków skazujących różnych sądów, które wcześnie były objęte wyrokami łącznymi lub postanowieniami wydanymi na podstawie ART_MASK. W rozważanej zaś sprawie wyroki Sądu Rejonowego Szczecin – Prawobrzeże i Zachód w Szczecinie z dnia 20 kwietnia 2010r., sygn. VII K 501/10 oraz Sądu Rejonowego w Świnoujściu z dnia 29 listopada 2010r., sygn. II K 625/10 nigdy nie były przedmiotem postępowania o wydanie wyroku łącznego, a zatem w rozważanej tutaj sprawie skazanego podstawą umorzenia postępowania nie może być ART_MASK.", "legal_basis": "art. 17 k.p.k", "legal_basis_content": "§ 1. Nie wszczyna się postępowania, a wszczęte umarza, gdy: 1) czynu nie popełniono albo brak jest danych dostatecznie uzasadniających podejrzenie jego popełnienia; 2) czyn nie zawiera znamion czynu zabronionego albo ustawa stanowi, że sprawca nie popełnia przestępstwa; 3) społeczna szkodliwość czynu jest znikoma; 4) ustawa stanowi, że sprawca nie podlega karze; 5) oskarżony zmarł; 6) nastąpiło przedawnienie karalności; 7) postępowanie karne co do tego samego czynu tej samej osoby zostało prawomocnie zakończone albo wcześniej wszczęte toczy się; 8) sprawca nie podlega orzecznictwu polskich sądów karnych; 9) brak skargi uprawnionego oskarżyciela; 10) brak wymaganego zezwolenia na ściganie lub wniosku o ściganie pochodzącego od osoby uprawnionej, chyba że ustawa stanowi inaczej; 11) zachodzi inna okoliczność wyłączająca ściganie. § 2. Do chwili otrzymania wniosku lub zezwolenia władzy, od których ustawa uzależnia ściganie, organy procesowe dokonują tylko czynności niecierpiących zwłoki w celu zabezpieczenia śladów i dowodów, a także czynności zmierzających do wyjaśnienia, czy wniosek będzie złożony lub zezwolenie będzie wydane. § 3. Niemożność przypisania winy sprawcy czynu nie wyłącza postępowania dotyczącego zastosowania środków zabezpieczających. § 4. Istnienie okoliczności określonych w § 1 pkt 4–6 nie wyłącza postępowania w przedmiocie przepadku, o którym mowa w art. 45a § 2 Kodeksu karnego i art. 43a Kodeksu karnego skarbowego."}
{"judgment_link": "https://orzeczenia.szczecin.sa.gov.pl/content/wyrok/155500000001006_II_AKz_000337_2015_Uz_2015-09-25_001", "masked_judgment_text": "Skazany T. Ż. (1) wnioskiem z dnia 02.07.2015r domagał się połączenia prawomocnych wyroków: 1. Sądu Okręgowego w Szczecinie z dnia 14.12.2010r w sprawie III K 180/ 10, 2. Sądu Okręgowego w Szczecinie z dnia 04.11.2013r w sprawie III K 178/ 13, z zastosowaniem ustawy z dnia 20 lutego 2015r. Orzeczenia wymienione pod pozycjami 1 i 2 były wyrokami łącznymi, przy czym pierwszy częściowo utracił moc w związku z wydaniem drugiego. Wyrokiem pierwszym połączono kary z wyroków jednostkowych: Sądu Rejonowego w Myśliborzu w sprawie VI K 583/ 07 i Sądu Rejonowego w Myśliborzu w sprawie II K 46/ 08. Drugim wyrokiem łącznym połączono kary z wyroków jednostkowych: Sądu Rejonowego w Myśliborzu w sprawie II K 239/ 09, Sądu Rejonowego w Słubicach w sprawie II K 904/ 09, Sądu Okręgowego w Szczecinie w sprawie III K 222/ 09 oraz Sądu Rejonowego w Słubicach w sprawie II K 346/ 13. Dane o karalności T. Ż. (1) z dnia 13.07.2015r wykazywały, poza wyrokami jednostkowymi wymienionymi powyżej, jeszcze trzy skazania wyrokami jednostkowymi Sądu Rejonowego w Myśliborzu w sprawach: II K 743/ 00, II K 206/ 02 i II K 237/03. Jako ostatnie wykazano skazanie wyrokiem łącznym Sądu Okręgowego w Szczecinie w sprawie III K 178/ 13. Postanowieniem z dnia 3 sierpnia 2015 r., Sąd Okręgowy w Szczecinie umorzył postępowanie odnośnie wniosku skazanego. Uzasadniając powyższe wskazał, iż w sprawie zainicjowanej wnioskiem skazanego T. Ż. (1) nie zostały spełnione warunki do wydania wyroku łącznego. Nowe reguły łączenia kary przy wydawaniu wyroku łącznego określone w kodeksie karnym stosować można jedynie w przypadku łączenia kar orzeczonych wyrokami, z których co najmniej jeden uprawomocnił się po dniu 01.07.2015r. W przypadku skazanego T. Ż. (1) nie miało to zastosowania, gdyż dane o karalności wykazywały, że ostatni wydany wobec skazanego wyrok ( łączny w sprawie III K 178/ 13) uprawomocnił się w dniu 06.02.2014r. Złożenie przez skazanego wniosku o wydanie wyroku łącznego skutkowało jedynie zainicjowaniem postępowania na starych zasadach, a więc determinowało zbadanie, czy wyroki jednostkowe wydane wobec skazanego dawały podstawę do wydania wyroku łącznego. Dalej sąd podał, iż wszystkie wyroki jednostkowe, poza trzema wymienionymi w pozycjach 1-3 danych o karalności, zostały już połączone wyrokami łącznymi. Od czasu ich wydania nie pojawiły się nowe skazania wyrokami jednostkowymi, które pozwalałyby rozważać wydanie nowego wyroku łącznego z uwagi na zmianę konfiguracji łączenia kar jednostkowych, a oba wydane wyroki łączne zyskały walor prawomocności. Niedopuszczalne jest rozłączanie prawomocnego wyroku łącznego, jeżeli nie pojawiły się w sytuacji skazanego jakieś nowe skazania wyrokami jednostkowymi, które to skazania mogłyby zmienić konfigurację orzeczeń podlegających ewentualnemu połączeniu, a więc spełniających warunki określone w ART_MASK. W konsekwencji należało jedynie zbadać, czy trzy skazania wyrokami jednostkowymi, nie połączonymi do tej pory wyrokiem łącznym nadawały się do wydania orzeczenia łącznego. Sąd Okręgowy rozstrzygający w przedmiotowym postępowaniu ocenił, że warunki nie zostały spełnione, a takiej samej oceny dokonał także Sąd Okręgowy rozstrzygający w sprawie o wydanie wyroku łącznego III K 180/10, który z urzędu badał, które skazania jednostkowe T. Ż. (1) nadawały się do połączenia i orzekł w punkcie IV wyroku m.in, iż co wyroków opisanych w punkcie 2, 3 i 4 ( a więc tych wymienionych pod pozycjami 1-3 danych o karalności) umarza postępowania o wydanie wyroku łącznego. Sąd wskazał jako podstawę umorzenia przepis art. 572 k.p.k., a więc stwierdził, że brak było warunków do wydania wyroku łącznego. W tym stanie rzeczy, nie znajdując podstaw do rozłączenia jakiegokolwiek z dotychczas wydanych wobec skazanego T. Ż. (1) wyroków łącznych z uwagi na brak nowych wyroków jednostkowych, które zmieniłyby konfigurację łączenia, a także z uwagi niedopuszczalność stosowania nowych reguł łączenia do wyroków uprawomocnionych przed dniem 01.07.2015 r., Sąd Okręgowy umorzył postępowanie. Na powyższe postanowienie zażalenie złożył obrońca skazanego, który wydanemu rozstrzygnięciu zarzucił obrazę prawa materialnego poprzez błąd subsumcji wyrażającej się w braku zastosowania do sytuacji procesowej skazanego zasady wyrażonej w art. 4 § 1 kk. Tak podnosząc, skarżący wniósł o uchylenie zaskarżonego postanowienia i przekazanie sprawy do merytorycznego rozpoznania Sądowi Okręgowemu w Szczecinie. Sąd Apelacyjny zważył, co następuje: Zażalenie obrońcy skazanego nie zasługuje na uwzględnienie. W pierwszej kolejności wskazać należy, iż słusznym jest stanowisko sądu meriti, iż w przypadku skazanego nie mają zastosowania nowe przepisy dotyczące łączenia kary przy wydawaniu wyroku łącznego. Zgodnie z treścią art. 19 ust. 1 ustawy z dnia 20 lutego 2015 r., o zmianie ustawy - kodeks karny oraz niektórych innych ustaw (Dz. U. 2015.396), który to jest przepisem intertemporalnym i wskazuje, kiedy stosujemy nowe przepisy rozdziału IX kodeksu karnego, a kiedy stare, nowych przepisów kodeksu karnego z rozdziału IX nie stosuje się do kar prawomocnie orzeczonych przed dniem 01.07.2015 r., chyba że zachodzi potrzeba orzeczenia kary łącznej w związku z prawomocnym skazaniem po 01.07.2015r. Wobec skazanego nie było żadnego prawomocnego skazania po dniu 01.07.2015r. Wszystkie skazania nastąpiły przed dniem 01.07.2015 r., zatem w sytuacji skazanego zastosowanie mają stare przepisy rozdziału IX kodeksu karnego zatytułowanego ,,Zbieg przestępstw oraz łączenie kar i środków karnych”. Przechodząc dalej wskazać należy, iż wyrokowi łącznemu bezspornie przysługuje cecha prawomocności. Traci on moc tylko wtedy, gdy ujawni się potrzeba wydania kolejnego wyroku łącznego, a więc gdy ujawni się skazanie, które podlega połączeniu z karami już objętymi wyrokiem łącznym - z chwilą wydania nowego wyroku łącznego (art. 575 § 1 k.p.k.), albo w razie uchylenia lub zmiany jednego z wyroków, z których kary wyrokiem łącznym zostały objęte (vide: wyrok Sądu Apelacyjnego w Lublinie z dnia 11 maja 2009 r., sygn. akt II AKa 58/09).W przedmiotowej sprawie nie mamy do czynienia z żadną z opisanych wyżej sytuacji. Równocześnie wskazać należy, iż wyroki, których połączenia skazany się domagał są już wyrokami łącznymi, z których to pierwszy utracił częściowo moc, w związku z wydaniem drugiego. Jednocześnie, jak trafnie wskazał sąd rozstrzygający, po dacie wydania wyroku łącznego z dnia 4 listopada 2013 r., nie zapadł żaden nowy wyrok, również żaden z wyroków nie utracił mocy lub nie uległ zmianie, a tylko w takim wypadku wydany wobec skazanego ostatnio wyrok łączny mógłby utracić. Prawidłowo sąd pierwszej instancji uznał także, iż wyroki wymienione w punkcie 1-3 karty karnej skazanego (k- 9) nie objęte dotychczas wyrokiem łącznym, nie nadają się do połącznia, co ustalił już z urzędu Sąd Okręgowy w trakcie procedowania w sprawie III K 180/10 i co zaskutkowało także wówczas umorzeniem postępowania w tym zakresie. Obecnie też nic w tym zakresie także się nie zmieniło. Mając na uwadze przedstawioną argumentację Sąd Apelacyjny utrzymał w mocy zaskarżone postanowienie. O kosztach obrony udzielonej z urzędu w przedmiotowym postępowaniu Sąd Apelacyjny orzekł na podstawie § 14 pkt 5 rozporządzenia z dnia 28 września 2002 r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu (Dz. U 02.163.1348 z późn. zm.)", "legal_basis": "art. 85 k.k", "legal_basis_content": "§ 1. Jeżeli sprawca popełnił dwa lub więcej przestępstw, zanim zapadł pierwszy wyrok, chociażby nieprawomocny, co do któregokolwiek z tych przestępstw i wymierzono za nie kary tego samego rodzaju albo inne podlegające łączeniu, sąd orzeka karę łączną, biorąc za podstawę kary z osobna wymierzone za zbiegające się przestępstwa. § 2. Karą łączną nie obejmuje się kar orzeczonych wyrokami, o których mowa w art. 114a."}
{"judgment_link": "http://orzeczenia.szczecin.sa.gov.pl/content/wyrok/155500000001006_II_AKz_000043_2013_Uz_2013-02-20_002", "masked_judgment_text": "Postanowieniem z dnia 8 listopada 2012r., sygn. akt III K 108/12 Sąd Okręgowy w Szczecinie:\n\n1. na podstawie art. 17 § 1 pkt 7 k.p.k. umorzył postępowanie w zakresie objęcia wyrokiem łącznym kar wymierzonych wyrokami w sprawie Sądu Okręgowego w Szczecinie o sygn. III K 208/01 i sprawach Sądu Rejonowego w Szczecinie o sygnaturach: XIV K 446/00, VI K 305/05, VI K 1335/05, XIV K 132/02,\n\n2. na podstawie art. 572 k.p.k. umorzył postępowanie w zakresie połączenia wyrokiem łącznym kary wymierzonej wyrokiem Sądu Rejonowego Szczecin - Prawobrzeże i Zachód w Szczecinie w sprawie VII K 501/10 z karami wymierzonymi wyrokami opisanymi w pkt I.\n\nNadto Sąd kosztami postępowania obciążył Skarb Państwa oraz zasądził wynagrodzenie dla obrońcy z urzędu.\n\nW uzasadnieniu wskazał, że w zakresie kar wymierzonych za przestępstwa wymierzone wyrokami opisanymi w punktach 1-5, zachodzi prawomocność rzeczy osądzonej, wobec objęcia ich wyrokiem łącznym Sądu Okręgowego w Szczecinie z dnia 16.10.2006 r., sygn. akt III K 147/06, którym wymierzono skazanemu dwie kary łączne. Po wydaniu zaś wyżej wskazanego wyroku łącznego nie zaszły żadne okoliczności stwarzające konieczność wydania nowego wyroku łącznego. Wyrok w sprawie VII K 501/10, o którego objęcie wyrokiem łącznym wnosił skazany został wydany za przestępstwo popełnione w dniu 29.06.2010 r., a więc już po wydaniu wyroków opisanych w pkt 1-5 i tym samym nie jest możliwe połączenie kary wymierzonej tym wyrokiem z wyrokami opisanymi w pkt 1-5. W tej sytuacji, zgodnie z art. 17 § 1 pkt 7 k.p.k. postępowanie w zakresie opisanych wyżej wyroków należało umorzyć. Zgodnie zaś z art. 572 kpk postępowanie w zakresie wyroku z pkt 6 umorzyć z uwagi na brak warunków do wydania wyroku łącznego.\n\nNa powyższe postanowienie zażalenie złożyli Prokurator Okręgowy w Szczecinie oraz obrońca skazanego.\n\nProkurator zarzucił obrazę prawa materialnego, a mianowicie ART_MASK przez jego błędne niezastosowanie, a konsekwencji niezasadne umorzenie postępowania w przedmiocie wydania wyroku łącznego, podczas gdy z zebranego materiału dowodowego wynika, iż zachodzą materialnoprawne przesłanki do wydania wyroku łącznego obejmującego wyrok Sądu Rejonowego Szczecin - Prawobrzeże i Zachód w Szczecinie z dnia 20 kwietnia 2011 r., sygn. akt VII K 501/10 oraz wyrok Sądu Rejonowego w Świnoujściu z dnia 29 listopada 2010 r., sygn. akt IIK 625/10.\n\nPodnosząc powyższy zarzut wniósł o uchylenie zaskarżonego postanowienia\n\ni przekazanie sprawy do ponownego rozpoznania.\n\nObrońca skazanego zarzucił obrazę przepisów art. 572 k.p.k. w zw. z art. 575 § 1 k.p.k., które to uchybienie mogło mieć istotny wpływ na treść wydanego przez Sąd rozstrzygnięcia poprzez przyjęcie, iż brak jest warunków do wydania wyroku łącznego w sytuacji, gdy po wydaniu wyroku łącznego Sądu Okręgowego w Szczecinie (sygn. akt III K 147/06), powstała potrzeba wydania nowego wyroku łącznego.\n\nPodnosząc powyższy zarzut wniósł o uchylenie orzeczenia i przekazanie sprawy sądowi pierwszej instancji do ponownego rozpoznania.\n\nSąd Apelacyjny zważył, co następuje:\n\nZażalenie Prokuratora Okręgowego okazało się zasadne i doprowadziło do uchylenia zaskarżonego postanowienia i przekazania sprawy sądowi\n\nI instancji do merytorycznego rozpoznania. Odniesienie się zaś do argumentów podniesionych w zażaleniu obrońcy skazanego było zaś zdecydowanie przedwczesne.\n\nW rozważanej sprawie nie sposób bowiem zaakceptować stanowiska Sądu Okręgowego, które legło u podstaw kwestionowanego rozstrzygnięcia, że choć do skazanego po wydaniu wyroku łącznego Sądu Okręgowego w Szczecinie z dnia\n\n16 października 2006r., sygn. III K 147/06 zapadły nowe wyroki skazujące,\n\na mianowicie wyrok Sądu Rejonowego Szczecin – Prawobrzeże i Zachód\n\nw Szczecinie z dnia 20 kwietnia 2010r., sygn. VII K 501/10 oraz Sądu Rejonowego\n\nw Świnoujściu z dnia 29 listopada 2010r., sygn. II K 625/10, to z uwagi na to, że ten ostatni wyrok nie został objęty wnioskiem skazanego o wydanie wyroku łącznego, Sąd Okręgowy nie był władny do rozważenia czy pomiędzy tym wyrokiem, a innymi wydanymi wobec skazanego wyrokami nie zachodzi zbieg realny pozwalający na orzeczenie wyroku łącznego. Rozumowanie to nie znajduje oparcia ani w przepisach postępowania karnego ani orzecznictwie sądowym. Zauważyć bowiem trzeba, że postępowanie w sprawie wydania wyroku łącznego może być wszczęte nie tylko na wniosek, ale także i z urzędu. Sąd orzekający w przedmiocie wyroku łącznego nigdy nie jest zatem związany wnioskiem (zob. wyrok Sądu Apelacyjnego w Katowicach z dnia 24 kwietnia 2007r., sygn. II AKa 52/07, LEX nr 330999, wyrok Sądu Apelacyjnego w Krakowie z dnia 17 kwietnia 2012r,m sygn. II AKa 56/11) i w sytuacji, gdy sąd dopatruje się możliwości połączenia w wyroku łącznym wyroków nie tylko wskazanych we wniosku skazanego, ale dostrzega możliwość wydania wyroku łącznego co do skazań niepowołanych we wniosku, to winien z urzędu wydać taki wyrok.\n\nW rozważanej zaś sprawie czego wyrazem jest protokół posiedzenia z dnia\n\n2 października 2012r. Sąd Okręgowy dopatrzył się możliwości objęcia wyrokiem łącznym wyroku Sądu Rejonowego w Świnoujściu w sprawie II K 625/10 i skierował sprawę na rozprawę. Niemniej jednak w dniu 8 listopada 2012r., a zatem w terminie wyznaczonej rozprawy, przewodnicząca poinformowała strony, że sprawa będzie rozpoznawana na posiedzeniu, a rozważane będą jedynie wyroki objęte wnioskiem skazanego, a zatem bez wyroku Sądu Rejonowego w Świnoujściu, sygn. II K 625/10. Zabieg ten w świetle przedstawionych poglądów orzecznictwa, które podziela Sąd Apelacyjny orzekający w niniejszej sprawie był jednak nieuprawniony. Wymieniony wyrok powinien być bowiem również przedmiotem rozważań Sądu Okręgowego, czy przy jego uwzględnieniu zachodzi możliwość wydania wobec skazanego wyroku łącznego.\n\nPrzy ponownym zatem rozpoznaniu sprawy Sąd Okręgowy powinien rozważyć czy pomiędzy czynem objętym wyrokiem Sądu Rejonowego w Świnoujściu, a innymi czynami za które prawomocnie został skazany W. S. nie zachodzi zbieg realny, co umożliwiałoby wydanie wyroku łącznego. Sąd Okręgowy powinien mieć także w polu widzenia, że za przestępstwo objęte wymienionym wyrokiem W. S. został skazany na karę pozbawienia wolności z warunkowym zawieszeniem jej wykonania, a w konsekwencji Sąd meriti powinien mieć na uwadze także brzmienie art. 89 § 1a k.k., dodanego ustawą z dnia 5 listopada 2009r.\n\n(Dz.U. z 2009r., Nr 206, poz. 1589) oraz poglądy judykatury co do stosowania w tym zakresie zasady względności ustawy (art. 4 k.k.).\n\nZauważyć jeszcze wypada, że powaga rzeczy osądzonej w postępowaniu\n\nw przedmiocie wydania wyroku łącznego zachodzi wówczas, gdy dojdzie\n\ndo rozpoznania sprawy dotyczącej wydania wyroku łącznego w odniesieniu do tej samej osoby i tych samych wyroków skazujących różnych sądów, które wcześnie były objęte wyrokami łącznymi lub postanowieniami wydanymi na podstawie art. 572 k.p.k. W rozważanej zaś sprawie wyroki Sądu Rejonowego Szczecin – Prawobrzeże\n\ni Zachód w Szczecinie z dnia 20 kwietnia 2010r., sygn. VII K 501/10 oraz Sądu Rejonowego w Świnoujściu z dnia 29 listopada 2010r., sygn. II K 625/10 nigdy nie były przedmiotem postępowania o wydanie wyroku łącznego, a zatem w rozważanej tutaj sprawie skazanego podstawą umorzenia postępowania nie może być art. 17 § 1 pkt 7 k.p.k..", "legal_basis": "art. 85 k.c", "legal_basis_content": "Zniekształcenie oświadczenia woli przez osobę użytą do jego przesłania ma takie same skutki, jak błąd przy złożeniu oświadczenia."}
{"judgment_link": "https://orzeczenia.szczecin.sa.gov.pl/content/wyrok/155500000001006_II_AKz_000371_2013_Uz_2013-11-20_001", "masked_judgment_text": "W dniu 16 maja 2013 r. skazany złożył ponowny wniosek o wydanie wyroku łącznego. Postanowieniem z dnia 8 października 2013 r. Sąd Okręgowy w Szczecinie na podstawie ART_MASK umorzył postępowanie wywołane wnioskiem skazanego oraz orzekł o kosztach nieopłaconej pomocy prawnej udzielonej z urzędu. Z uzasadnienia wynika, że prawomocnym wyrokiem łącznym z dnia 27 października 2011 r. Sąd Rejonowy w Gryfinie połączył kary orzeczone wobec F. R. wyrokami Sądu Rejonowego w Szczecinie z dnia 26 sierpnia 2008 r. sygn. akt V K 1149/07, Sądu Rejonowego w Gryfinie z dnia 3 września 2009 r. sygn. akt II K 120/09, Sądu Rejonowego Szczecin Prawobrzeże i Zachód w Szczecinie z dnia 7 kwietnia 2010 r. sygn. akt IV K 160/09 i Sądu Rejonowego w Gryfinie z dnia 22 grudnia 2010 r. sygn. akt II K 469/09 oraz umorzył postępowanie o wydanie wyroku łącznego co do wyroków w sprawach Sądu Rejonowego w Gryfinie sygn. akt II K 334/02, Sądu Rejonowego w Szczecinie sygn. akt V K 593/05, Sądu Rejonowego w Szczecinie sygn. akt IV K 757/07 i Sądu Okręgowego w Szczecinie sygn. akt III K 219/08. Przytoczony wyrok łączny zawiera zatem prawomocne rozstrzygnięcie co do wszystkich wyroków skazujących F. R., a po jego wydaniu nie nastąpiły okoliczności określone w art. 575 k.p.k., które uzasadniałyby potrzebę wydania nowego wyroku łącznego. Z tego względu w sprawie zachodzi powaga rzeczy osądzonej, dlatego Sąd Okręgowy postanowił postępowanie umorzyć. Na powyższe postanowienie zażalenie złożył obrońca skazanego F. R. zarzucając błąd w ustaleniach faktycznych i naruszenie ART_MASK poprzez przyjęcie, że w tej samej sprawie wydano już wyrok łączny (wyrok Sądu Rejonowego w Gryfinie z dnia 27 października 2011 r.) i zachodzi powaga rzeczy osądzonej, a tym samym okoliczności do umorzenia postępowania. Przyjmując za podstawę powyższy zarzut, obrońca skazanego postulował uchylenie zaskarżonego postanowienia Sądu Okręgowego w Szczecinie w całości i przekazanie sprawy do ponownego rozpoznania oraz wniósł o zasądzenie na rzecz obrońcy ustanowionego z urzędu kosztów obrony według obowiązujących norm informując, że koszty te nie zostały uiszczone ani przez skazanego ani przez inną osobę. Sąd Apelacyjny zważył, co następuje: Wniesione zażalenie nie jest zasadne i jako takie nie zasługuje na uwzględnienie. Słusznie bowiem Sąd pierwszej instancji dostrzegł przeszkodę w zakresie procedowania w przedmiocie wniosku skazanego o wydanie wyroku łącznego wynikającą z ART_MASK. Nie ulega wątpliwości, że w rozważanej sprawie zaistniała tożsamość przedmiotu rozstrzygnięcia. Prawomocnym wyrokiem z dnia 27 września 2011 r. Sąd Rejonowy w Gryfinie połączył już kary orzeczone wobec F. R. wyrokami Sądu Rejonowego w Szczecinie z dnia 26 sierpnia 2008 r. w sprawie V K 1149/07, Sądu Rejonowego w Gryfinie z dnia 3 września 2009 r. w sprawie II K 120/09, Sądu Rejonowego w Szczecinie – Zachód z dnia 7 kwietnia 2010 r. w sprawie IV K 160/09 i Sądu Rejonowego w Gryfinie z dnia 22 grudnia 2010 r. w sprawie II K 469/09 i wymierzył karę łączną pozbawienia wolności. Zgodnie natomiast z punktem trzecim powołanego wyroku łącznego, na podstawie art. 572 k.p.k. Sąd Rejonowy w Gryfinie umorzył postępowanie o wydanie wyroku łącznego co do wyroków w sprawach II K 334/02, V K 593/05, IV K 757/07 i III K 219/08. Z uzasadnienia dotyczącego punktu trzeciego analizowanego wyroku łącznego wynika, że pierwszy z wyroków objętych wnioskiem został wydany przez Sąd Rejonowy w Gryfinie w dniu 1 października 2002 r., w sprawie II K 334/02, za czyn popełniony od połowy grudnia 2001 r. do połowy maja 2002 r. Czyny objęte pozostałymi wyrokami w sprawach V K 593/05, IV K 757/07, V K 1149/07, II K 120/09, III K 219/08, IV K 160/09 i II K 469/09 zostały popełnione już po tej dacie. Z kolei następny wyrok został wydany przez Sąd Rejonowy w Szczecinie w dniu 25 sierpnia 2005 r., w sprawie V K 593/05, za czyn popełniony w dniu 30 grudnia 2004 r. Czyn objęty tym wyrokiem został więc popełniony już po dacie wydania pierwszego wyroku w sprawie II K 334/02, a czyny objęte pozostałymi wyrokami zostały popełnione już po dacie wydania tego wyroku. Dalej z uzasadnienia wyroku łącznego wynika, że trzecim z kolei chronologicznym wyrokiem jest wyrok Sądu Rejonowego w Szczecinie z dnia 6 czerwca 2007 r. w sprawie IV K 757/07, za czyn popełniony w dniu 4 czerwca 2007 r. Również ten czyn został popełniony już po wydaniu wyroków w sprawach II K 334/02 i V K 593/05. Natomiast czyny objęte pozostałymi wyrokami w sprawach V K 1149/07, II K 120/09, III K 219/08, IV K 160/09 i II K 469/09 zostały popełnione po dacie wydania tego wyroku. Z tych względów Sąd Rejonowy uznał, że kary orzeczone w sprawach II K 334/02, V K 593/05, IV K 757/07 nie podlegają łączeniu z karami orzeczonymi w pozostałych wyrokach. Odnośnie zaś czynu objętego wyrokiem Sądu Okręgowego w Szczecinie z dnia 19 stycznia 2010 r. w sprawie III K 219/08, Sąd Rejonowy stwierdził, że został on popełniony już po dacie wydania wyroku w sprawie V K 1149/07, to jest w okresie 26-29 września 2008 r., stąd również kara orzeczona w sprawie III K 219/08 nie podlegała łączeniu z karami orzeczonymi pozostałymi wyrokami. Na tej podstawie Sąd Rejonowy w wyroku łącznym umorzył postępowanie o wydanie wyroku łącznego co do wyroków w sprawach II K 334/02, V K 593/05, IV K 757/07 i III K 219/08. W tym stanie rzeczy prawomocne rozpoznanie wniosku skazanego o wydanie wyroku łącznego, przy uwzględnieniu wskazanej nieusuwalnej przyczyny umorzenia postępowania co do wymienionych wyżej wyroków powoduje ten skutek, że nie jest możliwe ponowne procedowanie w tożsamym przedmiocie. Przewidziany w ART_MASK zakaz ne bis in idem ma pełne odniesienie do postępowań w przedmiocie wyroku łącznego w sytuacji gdy wcześniej wydane zostało postanowienie o umorzeniu postepowania w przedmiocie wydania wyroku łącznego dotyczące tych samych wyroków skazujących (Sąd Najwyższy V KK 326/04, II Kk 156/04). Tym samym wyrok łączny z chwilą uprawomocnienia uzyskuje przymiot materialnej prawomocności, kreując ujemną przesłankę procesową określona w ART_MASK i tylko spełnienie przesłanek wskazanych w art. 575 k.p.k. może spowodować utratę jego mocy (tak też Sąd Najwyższy w postanowieniu z dnia 8 marca 2011 r., II KK 312/10). Ponieważ po wydaniu wyroku łącznego wobec skazanego F. R. nie ujawniono żadnych okoliczności, o których mowa w art. 575 k.p.k. w szczególności zaś dodatkowego skazania, które uzasadniałoby potrzebę wydania nowego wyroku łącznego, to zaistniał bezwzględny nakaz umorzenia postępowania z przyczyn formalnych, bowiem jak zasadnie uznał Sąd Okręgowy zachodziła powaga rzeczy osądzonej, która stała na przeszkodzie rozpoznaniu wniosku skazanego. Mając na uwadze powyższe, nie znajdując powodów do uchylenia zaskarżonego rozstrzygnięcia, orzeczono jak w sentencji. Orzeczenie o wynagrodzeniu za obronę z urzędu Sąd Apelacyjny oprał na przepisie § 14 ust. 5 i § 2 ust. 3 rozporządzenia Ministra Sprawiedliwości z 28 września 2002 r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu (Dz. U. nr 163, poz. 1348 z późn. zmianami).", "legal_basis": "art. 17 k.p.k", "legal_basis_content": "§ 1. Nie wszczyna się postępowania, a wszczęte umarza, gdy: 1) czynu nie popełniono albo brak jest danych dostatecznie uzasadniających podejrzenie jego popełnienia; 2) czyn nie zawiera znamion czynu zabronionego albo ustawa stanowi, że sprawca nie popełnia przestępstwa; 3) społeczna szkodliwość czynu jest znikoma; 4) ustawa stanowi, że sprawca nie podlega karze; 5) oskarżony zmarł; 6) nastąpiło przedawnienie karalności; 7) postępowanie karne co do tego samego czynu tej samej osoby zostało prawomocnie zakończone albo wcześniej wszczęte toczy się; 8) sprawca nie podlega orzecznictwu polskich sądów karnych; 9) brak skargi uprawnionego oskarżyciela; 10) brak wymaganego zezwolenia na ściganie lub wniosku o ściganie pochodzącego od osoby uprawnionej, chyba że ustawa stanowi inaczej; 11) zachodzi inna okoliczność wyłączająca ściganie. § 2. Do chwili otrzymania wniosku lub zezwolenia władzy, od których ustawa uzależnia ściganie, organy procesowe dokonują tylko czynności niecierpiących zwłoki w celu zabezpieczenia śladów i dowodów, a także czynności zmierzających do wyjaśnienia, czy wniosek będzie złożony lub zezwolenie będzie wydane. § 3. Niemożność przypisania winy sprawcy czynu nie wyłącza postępowania dotyczącego zastosowania środków zabezpieczających. § 4. Istnienie okoliczności określonych w § 1 pkt 4–6 nie wyłącza postępowania w przedmiocie przepadku, o którym mowa w art. 45a § 2 Kodeksu karnego i art. 43a Kodeksu karnego skarbowego."}
{"judgment_link": "http://orzeczenia.szczecin.sa.gov.pl/content/wyrok/155500000001006_II_AKz_000129_2013_Uz_2013-04-29_001", "masked_judgment_text": "Skazany D. W. złożył wniosek o wydanie wyroku łącznego, obejmującego kary orzeczone wobec niego wyrokami w sprawach Sądu Okręgowego w Gorzowie Wlkp. o sygn. akt: II K 50/99, II K 3/04 oraz II K 174/11. Sąd Okręgowy w Gorzowie Wlkp. wydał postanowienie o umorzeniu postępowania w przedmiocie wydania wyroku łącznego, wskazując, że w przedmiotowej sprawie brak podstaw do wydania wyroku łącznego, bowiem m.in. podstawą wydania wyroku łącznego jest popełnienie dwóch lub więcej przestępstw zanim zapadł pierwszy wyrok chociażby nieprawomocny, co do któregokolwiek z tych przestępstw - ART_MASK. W niniejszej sprawie wyrok (najwcześniejszy z wnioskowanych) w sprawie II K 50/99 zapadł w dniu 30 września 1999r., zaś kolejnego czynu zabronionego skazany dopuścił się w dniu 28 października 2003r. (II K 3/04), a więc już po dniu wydania pierwszego chronologicznie wyroku II K 50/99. Ze zgromadzonego materiału dowodowego nie wynika, aby do dnia dzisiejszego zmieniły się okoliczności, tj. pojawiło się kolejne prawomocne skazanie za czyn sprzed dnia 30 września 1999r. Brak również możliwości połączenia kary wynikającej z wyroku w sprawie II K 3/04 z inną karą. Wyrok ten zapadł bowiem w dniu 04 marca 2004r. Skazany kolejnego czynu dopuścił się zaś w nocy z 16 na 17 czerwca 2011r. (II K 174/11), a więc już po wydaniu wyroku w sprawie II K 3/04. Należy więc ocenić, iż nie zachodzą przesłanki określone w ART_MASK do wydania nowego wyroku łącznego, bo czyny objęte kolejnymi wyrokami były popełniane już po poprzednich skazaniach, a nie zanim one zapadły. Wobec powyższych względów należało umorzyć postępowanie w sprawie o wydanie wyroku łącznego. Na powyższe postanowienie zażalenie złożyła obrońca D. W. i zaskarżając je w punkcie 1 w całości, zarzuciła temu orzeczeniu błąd w ustaleniach faktycznych przyjętych za podstawę postanowienia, polegający na przyjęciu, że brak jest podstawy prawnej do wydania wyroku łącznego podczas, gdy zdaniem skazanego wszystkie wyroki podlegają łączeniu. Tak argumentując skarżąca wniosła o uchylenie zaskarżonego postanowienia i przekazanie sprawy do ponownego rozpoznania Sądowi Okręgowemu w Gorzowie Wielkopolskim. Sąd Apelacyjny zważył, co następuje: Zażalenie wniesione przez obrońcę skazanego nie zasługiwało na uwzględnienie. Odwołanie obrońcy wnioskodawcy, nie zawiera w swym uzasadnieniu żadnego wywodu, który pozwalałaby poczynić ustalenia, czy też ocenę prawną odmienną od tej, którą przedstawił Sąd meriti. Analiza akt sprawy prowadzi do wniosku, że Sądu I instancji zasadnie stwierdził, że w niniejszej sprawie brak jest podstaw do wydania wyroku łącznego i postępowanie należało umorzyć. Wobec jednak zarzutu błędu w ustaleniach faktycznych, przyjętych za podstawę zaskarżonego orzeczenia należy wskazać, że Sąd Okręgowy, w zgodzie z zebraną w sprawie dokumentacją, dotyczącą skazań D. W., podał jakie wyroki podlegały analizie pod kątem spełnienia przesłanek z ART_MASK. Pierwszym chronologicznie wyrokiem jest orzeczenie Sądu Okręgowego w Gorzowie Wlkp. z dnia 30 września 1999r. w sprawie II K 50/99 za popełniony w dniu 13 lipca 1996 roku czyn z art. 210 §2 d.k.k.. Kolejnym jest zaś wyrok wyrokiem Sądu Okręgowego w Gorzowie Wlkp. z dnia 4 marca 2004r. w sprawie II K 3/04 za popełniony w dniu 28 października 2003 roku czyn z art. 280 §2 k.k. i in. Czyny za które orzeczono karę wyrokiem o sygn. II K 3/04 został popełniony po dacie pierwszego chronologicznie wyroku Sądu Okręgowego w Gorzowie Wielkopolskim (sygn. akt II K 50/99). Następnym chronologicznie wyrokiem jest wyrok Sądu Okręgowego w Gorzowie Wlkp. z dnia 7 marca 2012r. w sprawie II K 174/11, zmienionym wyrokiem Sądu Apelacyjnego w Szczecinie z dnia 18 czerwca 2012r. w sprawie II AKa 100/12, za popełnione w nocy z 16 na 17 czerwca 2011r. czyny z art. 13 §1 k.k. w zw. z art. 148§2 pkt 2 k.k. i in. Również w tym przypadku, czyn za które orzeczono karę został popełnione po dacie kolejnego pierwszego chronologicznie wyroku Sądu Okręgowego w Gorzowie Wlkp. (sygn. akt II K 50/99) oraz drugiego z wymienionych wyroków - Sądu Okręgowego w Gorzowie Wlkp. (sygn. akt IIK 3/04). Biorąc zatem pod uwagę powyżej wskazaną analizę należy zauważyć, że wszystkie czyny objęte wymienionymi wyrokami pozostają ze sobą w takim związku chronologicznym, że nie zostały spełnione przesłanki materialnoprawne o których mowa w ART_MASK. W konsekwencji powoduje to brak możliwości do wydania wyroku łącznego i konieczność umorzenia postępowania na podstawie art. 572 k.p.k. , tak jak to zrobił Sąd I Instancji. Zgodnie bowiem z treścią art. 572 k.p.k. Sąd umarza postępowanie w zakresie wydania wyroku łącznego wtedy, gdy nie istnieją warunki do połączenia wyroków wskazanych we wniosku ani też nie ma możliwości połączenia w wyrok łączny innych skazań danej osoby. W niniejszej sprawie tego rodzaju sytuacji zachodzi, na co prawidłowo wskazał Sąd Okręgowy. W świetle powyższych okoliczności, nie widząc podstaw do zmiany zaskarżonego orzeczenia Sąd Apelacyjny w Szczecinie postanowił jak na wstępie. O kosztach obrony udzielonej z urzędu w przedmiotowym postępowaniu Sąd Apelacyjny orzekł na podstawie §14 pkt 5 rozporządzenia z dnia 28 września 2002r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu (Dz. U 02.163.1348 z późn. zm.). Sąd Apelacyjny nie uwzględnił wniosku obrońcy o przyznanie kosztów za przejazd z G. do S. na rozprawę w dniu 29 kwietnia 2013r. Skoro bowiem wnioskująca o przyznanie tych kosztów widziała potrzebę osobistego udziału obrońcy skazanego na posiedzeniu przed Sądem Apelacyjnym, to mogła wystąpić o wyznaczenie profesjonalnej pomocy adwokata w miejscu siedziby sądu, bez konieczności generowania dodatkowych, znacznych kosztów postępowania.", "legal_basis": "art. 85 k.k", "legal_basis_content": "§ 1. Jeżeli sprawca popełnił dwa lub więcej przestępstw, zanim zapadł pierwszy wyrok, chociażby nieprawomocny, co do któregokolwiek z tych przestępstw i wymierzono za nie kary tego samego rodzaju albo inne podlegające łączeniu, sąd orzeka karę łączną, biorąc za podstawę kary z osobna wymierzone za zbiegające się przestępstwa. § 2. Karą łączną nie obejmuje się kar orzeczonych wyrokami, o których mowa w art. 114a."}
{"judgment_link": "https://orzeczenia.szczecin.sa.gov.pl/content/wyrok/155500000001006_II_AKz_000469_2012_Uz_2012-12-12_001", "masked_judgment_text": "Skazany T. P. wniósł o wydanie wyroku łącznego w sprawach o sygn. II AKa 104/12 Sądu Apelacyjnego w Szczecinie i II K 360/11 Sądu Rejonowego w Gryficach. Wyrok Sądu Apelacyjnego w Szczecinie dotyczy sprawy Sądu Okręgowego w Szczecinie, w której wyrokiem z dnia 12 marca 2012r. o sygn. IIIK 62/11, za przestępstwa z art. 13 §1 k.k. w zw. z art. 280 §1 k.k., 288 §1 k.k., 191 §2 k.k., 13 §1 k.k. w zw. z art. 197 §1 k.k. i 190 §1 k.k. popełnione dnia 18 stycznia 2011r., wiosną 2010r., na przełomie listopada i grudnia 2010r. i 6 października 2010r., Sąd Okręgowy w Szczecinie wymierzył oskarżonemu karę łączną 4 lat pozbawienia wolności. Z kolei wyrok Sądu Rejonowego w Gryficach z dnia 12 września 2011r., o sygn. II K 360/11 jest wyrokiem łącznym, którym objęto następujące wyroki Sądu Rejonowego w Gryficach: z dnia 12 maja 2008r. o sygn. akt VIK 102/08, z dnia 28 listopada 2008r. o sygn. akt VIK 309/08, z dnia 22 czerwca 2009r. o sygn. akt IIK 610/09. Dalej Sąd Okręgowy przywołał treść art. 569 §1 k.p.k. oraz ART_MASK i zaznaczył, że ustalając czy zachodzą warunki do wydania wyroku łącznego i wymierzenia kary łącznej sąd nie uwzględnia daty wyroku łącznego tylko daty poszczególnych wyroków, którym wymierzono podlegające łączeniu kary. Przestępstwa, za które T. P. został skazany wyrokiem Sądu Okręgowego w Szczecinie z dnia 12 marca 2012r. zostały popełnione po dacie wyroku Sądu Rejonowego w Gryficach z dnia 22 czerwca 2009r., sygn. akt IIK 610/09 jak i dacie wcześniejszych wyroków tego Sądu, które już zostały objęte wyrokiem łącznym z dnia 12 września 2011r. Zatem nie zachodzą warunki do wymierzenia kary łącznej, a wyrok Sądu Okręgowego w Szczecinie z dnia 12 marca 2012r. o sygn. akt IIIK 62/11 należy uznać za kolejny „pierwszy wyrok\", o którym mowa w ART_MASK. Zgodnie z uchwałą Sądu Najwyższego z dnia 25 lutego 2005r., I KZP 36/04 (OSNKW 2005,z.2, poz.13) zawarty w ART_MASK zwrot „zanim zapadł pierwszy wyrok\" odnosi się do pierwszego chronologicznie wyroku, który zapadł przed popełnieniem przez sprawcę kolejnego (kolejnych) przestępstw. Zatem nie jest możliwe przyjmowanie dowolnych konfiguracji przestępstw w zależności od oceny konsekwencji w postaci rozmiaru kary łącznej dla skazanego, tj. korzystniejszej dla skazanego a jedynie taką konfigurację, gdzie spełnione są wskazane w ART_MASK kryteria wymiaru kary łącznej. Zatem popełnienie kolejnego przestępstwa po wydaniu wyroku stanowić może jedynie podstawę do tworzenia kolejnego zbiegu przestępstw. Zgodnie z art. 572 k.p.k. jeżeli brak warunków do wydania wyroku łącznego sąd wydaje postanowienie o umorzeniu postępowania. Wobec powyższego sąd umorzył postępowanie o wydanie wyroku łącznego w niniejszej sprawie. O kosztach orzeczono na podstawie art. 626 §1kpk i art. 624 §1kpk. Na powyższe postanowienie zażalenie złożył skazany i jego obrońca. Skazany w swoim zażaleniu podniósł, że na podstawie ART_MASK w zw. z art. 536 k.p.k. oraz orzecznictwem Sądu Najwyższego z 2008r. wynika obowiązek Sądu połączyć wszystkie wyroki, a nie tylko te które podał wnioskodawca. Obrońca skazanego zaskarżonemu postanowieniu zarzucił obrazę przepisów postępowania mającą wpływ na treść orzeczenia, a mianowicie art. 572 k.p.k. - poprzez wydanie postanowienie o umorzeniu postępowania w sytuacji gdy, zdaniem skazanego, istnieją warunki do wydania wyroku łącznego. Tak podnosząc, żalący wniósł o uchylenie zaskarżonego postanowienia w całości i przekazanie sprawy Sądowi Okręgowemu w Szczecinie do ponownego rozpoznania, a nadto o zasądzenie kosztów nieopłaconej pomocy prawnej udzielonej skazanemu z urzędu. Oświadczam, że nie zostały one zapłacone ani w całości, ani w części. Sąd Apelacyjny zważył, co następuje: Zażalenia skazanego i jego obrońcy okazały się bezzasadne i to w stopniu oczywistym. TREŚĆ_MASK W realiach niniejszej sprawy, jak słusznie ustalił Sąd I instancji, kolejnych przestępstw (z bliżej nieustalonego dnia w okresie między 11 października 2006r. a 14 grudnia 2006r. oraz dnia 15 grudnia 2006r., objętych wyrokiem Sądu Rejonowego w Gryficach z dnia 22 lutego 2007 r., sygn. akt II K 22/07) skazany dopuścił się już po wydaniu wyroków w stosunku do pozostałych popełnionych przez niego przestępstw: - w dniu 23 października 2007r. – wyrok Sądu Rejonowego w Gryficach, z dnia 12 maja 2008r. w sprawie o sygn. akt VI K 102/08, - w dniu 31 stycznia 2008r. - wyrok Sądu Rejonowego w Gryficach z dnia 28 listopada 2008r., w sprawie o sygn. akt VI K 309/08, - w dniu 31 lutego 2008r. – wyrok Sądu Rejonowego w Gryficach z dnia 22 czerwca 2009r., w sprawie o sygn. akt II K 610/09. Powyższe trzy wyroki zostały objęte wyrokiem łącznym Sądu Rejonowego w Gryficach z dnia 12 września 2011 r., sygn. akt II K 360/11. Kolejne przestępstwa, objęte wyrokiem Sądu Okręgowego z dnia 12 marca 2012r. (sygn. akt III K 62/11), zostały popełnione przez skazanego po datach wyroków, w których rozstrzygano o odpowiedzialności T. P. za wcześniej popełnione, a już wyżej wymienione przestępstwa, bowiem wyrok ten dotyczył czynów popełnionych przez skazanego w dniu 18 stycznia 2011r., w dacie bliżej nieustalonej, wiosną 2010r. oraz bliżej nieustalonego dnia na przełomie listopada i grudnia 2011r. Tym samym brak było podstaw do przyjęcia występowania realnego zbiegu wszystkich popełnionych przez skazanego przestępstw i w konsekwencji do orzeczenia kary łącznej. Niedopuszczalne jest przy tym, jak się tego domagał skazany, aby ustalając warunki do wydania wyroku łącznego i wymierzenia kary łącznej uwzględniać datę wydania wyroku łącznego, nie zaś daty poszczególnych wyroków, którym wymierzono podlegające łączeniu kary. Połączeniu w wyroku łącznym mogą podlegać jedynie kary za przestępstwa popełnione, zanim wydano pierwszy z wyroków łączonych tym orzeczeniem, nie zaś data wydania wyroku łącznego (por. m.in. wyrok Sądu Najwyższego z dnia 13 kwietnia 2005r., sygn. akt III KK 9/05, LEX nr 149619). Orzeczenie o wynagrodzeniu za obronę z urzędu oparto na treści § 14 ust. 5 rozporządzenia Ministra Sprawiedliwości z dnia 28 września 2002 r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu (Dz. U. nr 163, poz. 1348 z późn. zmianami).", "legal_basis": "art. 85 k.k", "legal_basis_content": "§ 1. Jeżeli sprawca popełnił dwa lub więcej przestępstw, zanim zapadł pierwszy wyrok, chociażby nieprawomocny, co do któregokolwiek z tych przestępstw i wymierzono za nie kary tego samego rodzaju albo inne podlegające łączeniu, sąd orzeka karę łączną, biorąc za podstawę kary z osobna wymierzone za zbiegające się przestępstwa. § 2. Karą łączną nie obejmuje się kar orzeczonych wyrokami, o których mowa w art. 114a."}
{"judgment_link": "https://orzeczenia.szczecin.sa.gov.pl/content/Wyrok/155500000001521_III_AUa_000475_2024_Uz_2025-05-21_001", "masked_judgment_text": "Decyzją z dnia 14 grudnia 2023 r., znak: (...), Zakład Ubezpieczeń Społecznych Oddział w S. odmówił M. G. prawa do ponownego ustalenia wysokości emerytury z uwzględnieniem przeliczonego kapitału początkowego wyjaśniając, że do wysokości emerytury można zaliczyć okres nauki w szkole wyższej na jednym kierunku pod warunkiem ukończenia tej nauki w wymiarze określonym w programie studiów. Tymczasem, jak wskazał organ rentowy, z otrzymanego od ubezpieczonego zaświadczenia, wynika, że nie ukończył on nauki w szkole wyższej. W odwołaniu od powyższej decyzji M. G. wniósł o jej zmianę zgodnie z wnioskiem, ewentualnie o jej uchylenie i przekazanie sprawy organowi rentowemu do ponownego rozpoznania oraz ponownego ustalenia kapitału początkowego i przeliczenia emerytury, o wypłatę kwoty stanowiącej różnicę między rzeczywiście wypłaconą emeryturą a emeryturą, którą skarżący winien otrzymywać przy prawidłowym ustaleniu okresów składkowych i nieskładkowych oraz przy prawidłowo ustalonym kapitale oraz o zasądzenie kosztów postępowania sądowego, w tym kosztów zastępstwa adwokackiego według norm przepisanych, zarzucając zaskarżonej decyzji naruszenie przepisów: - art. 7 pkt 9, art. 53 ust. 1 pkt 3 oraz art. 174 ust. 1 i 2 pkt 3 ustawy z dnia 17 grudnia 1998 r. o emeryturach i rentach z Funduszu Ubezpieczeń Społecznych, poprzez błędną wykładnię pojęcia „ukończenie nauki” i wadliwe uznanie, że skarżący nie ukończył nauki w szkole wyższej w wymiarze określonym w programie studiów, co skutkowało błędną odmową zmiany decyzji z dnia 8 sierpnia 2023 r. o ponownym ustaleniu kapitału początkowego oraz decyzji z dnia 9 sierpnia 2023 r. o przyznaniu emerytury w określonej wysokości mimo, że skarżący ukończył naukę w szkole wyższej i okres ten powinien został uwzględniony w przedmiotowych decyzjach jako okres nieskładkowy, - art. 114 ust. 1 pkt 1 powołanej wyżej ustawy poprzez odmowę zmiany decyzji mimo przedłożenia przez skarżącego nowego dowodu, w postaci zaświadczenia o ukończeniu nauki w szkole wyższej. Precyzując stanowisko w trackie rozprawy w dniu 1 października 2024 r. ubezpieczony wniósł o zmianę zaskarżonej decyzji przez przyznanie prawa do ponownego przyznania emerytury po ponownym ustaleniu kapitału początkowego z uwzględnieniem okresu nauki na studiach wyższych od 1 października 1974 r. do 31 października 1981 r. W odpowiedzi na odwołanie organ rentowy wniósł o jego oddalenie podtrzymując argumentację przywołaną w zaskarżonej decyzji. Wyrokiem z dnia 15 października 2024 r. Sąd Okręgowy w Szczecinie VI Wydział Pracy i Ubezpieczeń Społecznych zmienił zaskarżoną decyzję i przyznał M. G. prawo do ponownego ustalenia emerytury oraz kapitału początkowego z uwzględnieniem jako okresu nieskładkowego okresu nauki w szkole wyższej od dnia 1 października 1974 r. do dnia 31 października 1981 r. (punkt I) oraz zasądził od Zakładu Ubezpieczeń Społecznych na rzecz M. G. kwotę 180 zł tytułem zwrotu kosztów procesu wraz z ustawowymi odsetkami za opóźnienie w spełnieniu świadczenia od dnia uprawomocnienia się orzeczenia do dnia zapłaty (punkt II). Powyższe orzeczenie Sąd Okręgowy oprał o następujące ustalenia faktyczne i rozważania prawne: M. G. urodził się w dniu (...) M. G. w okresie od 1 października 1974 r. do 30 października 1981 r. studiował w Instytucie (...), Politechniki (...), w zakresie: mechaniki, specjalność: okręty. Czas trwania studiów zgodnie z programem studiów wynosił 4,5 roku (9 semestrów), M. G. zaliczył programowy czas studiów tj. 9 pełnych semestrów. Odwołujący zdał wszystkie zaliczenia i egzaminy. Ubezpieczony nie napisał i nie złożył pracy dyplomowej. Decyzją z dnia 19 grudnia 2022 r. organ rentowy ustalił kapitał początkowy dla M. G. na dzień 1 stycznia 1999 r. w wysokości 65.759,76 zł. Do obliczenia podstawy wymiaru kapitału początkowego oraz obliczenia wskaźnika wysokości tej podstawy przyjęto przeciętną podstawę wymiaru składek z 10 kolejnych lat kalendarzowych (tj. od 1 stycznia 1984 r. do 31 grudnia 1993 r.). Wwpw kapitału początkowego wyniósł 64,05%. Podstawę wymiaru kapitału początkowego ustalono w kwocie 781,98 zł w wyniku pomnożenia wwpw wynoszącego 64,05% przez kwotę 1.220,89 zł (kwota bazowa). Okresy składkowe zostały uwzględnione w wymiarze 14 lat, 8 miesięcy i 2 dni tj. 176 miesięcy. Współczynnik proporcjonalny do osiągniętego do dnia 31 grudnia 1998 r. wieku oraz okresu składkowego i nieskładkowego wyniósł w przypadku ubezpieczonego 56,49%, średnie dalsze trwanie życia ustalono na 209 miesięcy. Do ustalenia wartości kapitału początkowego ZUS nie uwzględnił okresów: - od 1 października 1974 r. do 31 marca 1979 r. nauki w szkole wyższej, gdyż ubezpieczony nie ukończył nauki w tej szkole, - od 1 stycznia 1983 r. do 24 sierpnia 1983 r., od 1 października 1983 r. do 30 listopada 1983 r., od 1 czerwca 1984 r. do 17 października 1984 r., gdyż ubezpieczony nie został zgłoszony do ubezpieczenia społecznego jako pracownik, - od 4 września 1985 r. do 4 października 1985 r., od 18 sierpnia 1986 r. do 22 sierpnia 1986 r., od 25 maja 1987 r. do 29 maja 1987 r., gdyż w tych okresach ubezpieczony przebywał na urlopie bezpłatnym, - od 1 lipca 1990 r. do 31 lipca 1990 r. gdyż nie została opłacona składka na ubezpieczenie społeczne. Decyzją z dnia 8 sierpnia 2023 r. organ rentowy ustalił kapitał początkowy dla M. G. na dzień 1 stycznia 1999 r. w wysokości 67.045,11 zł. Do obliczenia podstawy wymiaru kapitału początkowego oraz obliczenia wskaźnika wysokości tej podstawy przyjęto przeciętną podstawę wymiaru składek z 10 kolejnych lat kalendarzowych (tj. od 1 stycznia 1984 r. do 31 grudnia 1993 r.). Wwpw kapitału początkowego wyniósł 63,50%. Podstawę wymiaru kapitału początkowego ustalono w kwocie 775,27 zł w wyniku pomnożenia wwpw wynoszącego 63,50% przez kwotę 1.220,89 zł (kwota bazowa). Okresy składkowe zostały uwzględnione w wymiarze 15 lat, 3 miesięcy i 9 dni tj. 183 miesiące. Współczynnik proporcjonalny do osiągniętego do dnia 31 grudnia 1998 r. wieku oraz okresu składkowego i nieskładkowego wyniósł w przypadku ubezpieczonego 57,01%, średnie dalsze trwanie życia ustalono na 209 miesięcy. Do ustalenia wartości kapitału początkowego ZUS nie uwzględnił okresów: - od 1 października 1974 r. do 31 marca 1979 r. nauki w szkole wyższej, gdyż ubezpieczony nie ukończył nauki w tej szkole, - od 1 stycznia 1983 r. do 24 sierpnia 1983 r., od 1 października 1983 r. do 30 listopada 1983 r., od 1 czerwca 1984 r. do 17 października 1984 r., gdyż ubezpieczony nie został zgłoszony do ubezpieczenia społecznego jako pracownik, - od 4 września 1985 r. do 4 października 1985 r., od 18 sierpnia 1986 r. do 22 sierpnia 1986 r., od 25 maja 1987 r. do 29 maja 1987 r., gdyż w tych okresach ubezpieczony przebywał na urlopie bezpłatnym, - od 1 lipca 1990 r. do 31 lipca 1990 r. gdyż nie została opłacona składka na ubezpieczenie społeczne. Decyzją z dnia 9 sierpnia 2023 r. ZUS przyznał ubezpieczonemu emeryturę od 1 lipca 2023 r., tj. od miesiąca, w którym zgłoszono wniosek. Podstawę obliczenia emerytury stanowiła kwota składek na ubezpieczenie emerytalne oraz kapitału początkowego z uwzględnieniem waloryzacji składek i kapitału początkowego zewidencjonowanych na koncie do końca miesiąca poprzedzającego miesiąc, od którego przysługuje wypłata emerytury. Do obliczenia emerytury przyjęto średnie dalsze trwanie życia wynikające z tablicy trwania życia obowiązującej w dniu zgłoszenia wniosku o emeryturę, ponieważ było dla ubezpieczonego korzystniejsze, tj. niższe niż średnie dalsze trwanie życia ustalone na podstawie tablicy trwania życia obowiązującej w dniu osiągnięcia powszechnego wieku emerytalnego. Kwota składek zewidencjonowanych na koncie z uwzględnieniem waloryzacji wyniosła 16.236,89 zł, kwota zwaloryzowanego kapitału początkowego wyniosła 423.249,96 zł, średnie dalsze trwanie życia wyniosło 188,70 miesięcy, wyliczona kwota emerytury wyniosła 2.329,02 zł. Wysokość emerytury została obliczona zgodnie z zasadami określonymi w art. 26 ustawy emerytalnej: (16.236,89 + 423.249,96) / 188,70 wyniosła 2.329,02 zł. W dniu 5 grudnia 2023 r. ubezpieczony złożył w ZUS wniosek o ponowne obliczenie świadczenia emerytalnego przedkładając zaświadczenie z dnia 17 listopada 2023 r. wystawione przez (...) w S.. Po ustaleniu powyższego stanu faktycznego oraz na podstawie przepisów prawa niżej powołanych Sąd Okręgowy uznał odwołanie za uzasadnione. Sąd pierwszej instancji podkreślił, że spór w niniejszej sprawie miał charakter prawny. Stan faktyczny był bowiem w całości niesporny i został przez Sąd ustalony na podstawie dowodów z dokumentów zgromadzonych w aktach organu rentowego, których autentyczność nie była przez strony kwestionowana i nie budziła wątpliwości Sądu. Zostały one sporządzone w sposób zgodny z przepisami prawa, przez uprawnione do tego osoby, w ramach ich kompetencji oraz w sposób rzetelny, stąd też Sąd ocenił je jako wiarygodne i na ich podstawie poczynił ustalenia w sprawie. Sąd meriti nie znalazł również podstaw by kwestionować wiarygodność zeznań ubezpieczonego, które były spójne logiczne i znajdowały potwierdzenie w zgromadzonych w sprawie dokumentach. Następnie Sąd Okręgowy podniósł, że ustawa z dnia 17 grudnia 1998 r. o emeryturach i rentach z Funduszu Ubezpieczeń Społecznych (t.j. Dz. U. z 2023 r., poz. 1251 ze zm.; powoływana dalej jako: ustawa emerytalna) zawiera przepisy stanowiące podstawę prawną weryfikacji i wzruszalności decyzji organów rentowych, w których zawarto ustalenia pozostające w obiektywnej sprzeczności z ukształtowanym ex lege stanem uprawnień emerytalno-rentowych ubezpieczonych. Podstawę tę stanowi przepis art. 114, określający tryb ponownego ustalenia prawa do świadczeń emerytalno-rentowych lub ich wysokości. Zgodnie z treścią art. 114 ust. 1 pkt 1 tej ustawy, w sprawie zakończonej prawomocną decyzją organ rentowy, na wniosek osoby zainteresowanej lub z urzędu, uchyla lub zmienia decyzję i ponownie ustala prawo do świadczeń lub ich wysokość, jeżeli po uprawomocnieniu się decyzji zostaną przedłożone nowe dowody lub ujawniono nowe okoliczności istniejące przed wydaniem tej decyzji, które mają wpływ na prawo do świadczeń lub ich wysokość. Jednocześnie sąd pierwszej instancji miał na uwadze, że w wyroku z dnia 23 września 2015 r. Sąd Apelacyjny w Gdańsku (III AUa 569/15) wskazał, iż ustawodawca w art. 114 ust. 1 upoważnił organ rentowy do ponownego ustalenia prawa do świadczeń lub ich wysokości na wniosek osoby zainteresowanej lub z urzędu, jeżeli po uprawomocnieniu się decyzji w sprawie świadczeń zostaną przedłożone nowe dowody lub ujawniane nowe okoliczności istniejące przed wydaniem tej decyzji, które mają wpływ na prawo do świadczeń lub ich wysokość. W prawie ubezpieczeń społecznych związanie sądu (a także organu rentowego) ostateczną decyzją nie ma więc charakteru bezwzględnego, bowiem istnieje możliwość dokonania ponownych ustaleń warunkujących prawo lub wysokość przyznanego wcześniej świadczenia, jednak dopiero po spełnieniu przesłanek określonych w art. 114 ust. 1. W ocenie sądu pierwszej instancji w okolicznościach niniejszej sprawy nową okoliczność stanowi przedłożone organowi rentowemu w dniu 5 grudnia 2023 r. zaświadczenie z dnia 17 listopada 2023 r. o ukończeniu nauki w szkole wyższej. W myśl art. 26 ustawy emerytalnej, emerytura stanowi równowartość kwoty będącej wynikiem podzielenia podstawy obliczenia ustalonej w sposób określony w art. 25 ustawy poprzez średnie dalsze trwanie życia dla osób w wieku równym wiekowi przejścia na emeryturę danego ubezpieczonego, z uwzględnieniem ust. 5 i art. 183 ustawy. Z kolei z art. 25 ust. 1 tej ustawy wynika, że podstawę obliczenia emerytury, o której mowa w art. 24 ustawy, stanowi kwota składek na ubezpieczenie emerytalne, z uwzględnieniem waloryzacji składek zewidencjonowanych na koncie ubezpieczonego do końca miesiąca poprzedzającego miesiąc, od którego przysługuje wypłata emerytury, zwaloryzowanego kapitału początkowego określonego w art. 173-175 oraz kwot środków zaewidencjonowanych na subkoncie, o którym mowa w art. 40a ustawy z dnia 13 października 1998 r. o systemie ubezpieczeń społecznych, z zastrzeżeniem ust. 1a i 1b oraz art. 185. Zgodnie natomiast z treścią art. 173 ust. 1 ustawy emerytalnej, dla osób objętych nowymi zasadami obliczania emerytur, które podlegały ubezpieczeniu przed wejściem w życie ustawy, kiedy nie było jeszcze obowiązku ewidencjonowania składek na indywidualnych kontach, ustalany jest kapitał początkowy. Stosownie do art. 174 ust. 1 tej ustawy, kapitał początkowy ustala się na zasadach określonych w art. 53, z uwzględnieniem ust. 2-12. Zgodnie z ust. 2, przy ustalaniu kapitału początkowego przyjmuje się przebyte przed dniem wejścia w życie ustawy: 1) okresy składkowe, o których mowa w art. 6; 2) okresy nieskładkowe, o których mowa w art. 7 pkt 5; 3) okresy nieskładkowe, o których mowa w art. 7 pkt 1-4 i 6-12, w wymiarze nie większym niż określony w art. 5 ust. 2. Zgodnie z ust. 3 przywołanego artykułu, podstawę wymiaru kapitału początkowego ustala się na zasadach określonych w art. 15, 16, 17 ust. 1 i 3 oraz art. 18, z tym że okres kolejnych 10 lat kalendarzowych ustala się z okresu przed dniem 1 stycznia 1999 r. Natomiast w myśl art. 7 pkt. 9 ustawy emerytalnej, okresem nieskładkowym jest okres nauki w szkole wyższej na jednym kierunku, pod warunkiem ukończenia tej nauki, w wymiarze określonym w programie studiów. Analizując treść przepisu art. 7 pkt. 9 ustawy emerytalnej sąd pierwszej instancji zauważył, iż określa on konkretne cechy okresu nieskładkowego, jakim jest okres nauki w szkole wyższej. Przepis ten umożliwia uznanie za okres nieskładkowy okresu nauki na jednym kierunku, jako warunek wskazuje ukończenie tej nauki oraz precyzuje, że okres ten zostaje uwzględniony w wymiarze określonym w programie studiów. Sąd Okręgowy wyjaśnił, iż termin \"ukończenie nauki\" odnosi się do zaliczenia całego programu studiów (uzyskania absolutorium), co należy odróżnić od pojęcia \"ukończenia studiów\" z czym wiąże się obrona pracy magisterskiej i otrzymanie dyplomu ukończenia studiów wyższych (uchwała Sądu Najwyższego z dnia 8 lipca 1993 r., II UZP 6/93, OSNCAPiUS 1994/1/1). Jedyne ograniczenie, jakie wynika z art. 7 pkt 9 ustawy, to ograniczenie okresu nieskładkowego do wymiaru wynikającego z programu nauczania. Do tego okresu - z ograniczeniem do wymiaru wynikającego z programu nauczania oraz z wyłączeniem okresów, które w myśl art. 11 wskazanej ustawy zbiegają się z okresami składkowymi - wliczyć można każdy odbyty okres nauki w szkole wyższej, niezależnie od jego umiejscowienia w czasie, pod warunkiem, że: 1) jest to nauka na jednym kierunku studiów, 2) nauka została ukończona (wyrok Sądu Najwyższego z dnia 24 czerwca 2008 r., I BU 19/07, LEX nr 528623). Zatem, Sąd Okręgowy miał na uwadze, że z przedłożonego przez ubezpieczonego zaświadczenia z dnia 17 listopada 2023 r. jednoznaczne wynika, iż M. G. w okresie od 1 października 1974 r. do 31 października 1981 r. studiował w Instytucie (...), Politechniki (...) w zakresie: mechaniki, specjalność: okręty oraz zaliczył programowy czas studiów tj. 9 pełnych semestrów. Powyższe potwierdził ubezpieczony, który zeznał, iż zdał wszystkie zaliczenia i egzaminy, a jedynie nie napisał pracy dyplomowej. Odnosząc się do stanowiska organu rentowego sąd meriti podkreślił, że powoływany przez ZUS wyrok Sądu Najwyższego z dnia 6 stycznia 2000 r. (II UKN 279/99) nie może być brany pod uwagę przy wykładni art. 7 pkt 9 ustawy emerytalnej, gdyż nie dotyczy on wykładni art. 4 ust. 1 pkt. 10 ustawy z dnia 17 października 1991 r. o rewaloryzacji emerytur i rent (Dz. U. nr 104, poz. 450). Co więcej w uzasadnieniu tego orzeczenia zacytowano błędną treść art. 4 ust. 1 pkt. 10 ustawy z dnia 17 października 1991 r. wskazując, że w myśl tego przepisu „okres nauki w szkole wyższej na jednym kierunku jest - pod warunkiem uzyskania dyplomu i w wymiarze określonym w programie studiów - uwzględniany przy ustalaniu prawa i wysokości świadczeń jako tzw. okres nieskładkowy”. Uzasadnienie tego wyroku w żaden sposób nie odnosi się do wykładni cytowanego przepisu. Tymczasem art. 4 ust. 1 pkt. 10 ustawy z dnia 17 października 1991 r. stanowił, iż przy ustalaniu prawa i wysokości świadczeń oprócz okresów składkowych, o których mowa w art. 2, uwzględnia się jako okres nieskładkowy „okres nauki w szkole wyższej na jednym kierunku - pod warunkiem ukończenia tej nauki - w wymiarze określonym w programie studiów.” Wykładni dokładnie tego przepisu dokonał Sąd Najwyższy w uchwale z dnia 8 lipca 1993 r. (II UZP 6/93), wskazując, iż użyte w art. 4 ust. 1 pkt. 10 ustawy z dnia 17 października 1991 r. o rewaloryzacji emerytur i rent określenie |pod warunkiem ukończenia nauki\", oznacza zaliczenie wszystkich semestrów przewidzianych programem studiów mimo nie uzyskania dyplomu ich ukończenia. W uzasadnieniu wskazano, iż „artykuł 4 ust. 1 pkt. 10 ustawy o rewaloryzacji zawiera określenia nie występujące w przepisach o szkolnictwie wyższym; w artykule tym bowiem jest mowa o okresach nauki w szkole wyższej i o ukończeniu tej nauki w wymiarze określonym w programie studiów, podczas gdy w art. 149 ustawy o szkolnictwie wyższym, a także w wydanych na jej podstawie przepisach wykonawczych (zarządzenie Ministra Edukacji Narodowej z dnia 11 marca 1991 r. w sprawie określenia sposobu prowadzenia przez uczelnie dokumentacji przebiegu studiów - Dz. U. nr 15, poz. 98) użyto określenia \"ukończenie studiów\". Zatem analiza art. 4 ust. 1 pkt. 10 ustawy o rewaloryzacji prowadzi do uzasadnionego wniosku, iż zawarte w nim określenie \"ukończenie\" należy odnieść do nauki, a określenie \"studiów\" do programu, ten bowiem określa wymiar czasu nauki na różnych kierunkach studiów i w różnych latach. Wymiar czasu nauki jest przy tym zawsze ten sam, niezależnie od tego, czy kończy się ona tylko zaliczeniem wszystkich semestrów, czy też egzaminem dyplomowym lub magisterskim. Dlatego uzasadnione jest stanowisko, że w świetle art. 4 ust. 1 pkt. 10 ustawy o rewaloryzacji okresem nieskładkowym, podlegającym uwzględnieniu przy ustalaniu prawa do świadczeń lub ich wysokości, jest okres nauki w szkole wyższej na jednym tylko kierunku z tym zastrzeżeniem, iż okres nauki może być uwzględniony tylko w takim wymiarze, jaki jest przewidziany w programie określonych studiów w określonym czasie” Dalej Sąd Najwyższy wyjaśnił, że gdyby warunkiem zaliczenia okresu wymienionego w art. 4 ust. 1 pkt. 10 było ukończenie studiów (tj. uzyskanie dyplomu), przepis ten musiałby zawierać właśnie takie określenie, i tylko wówczas przy wykładni tego przepisu byłaby podstawa do odniesienia się do art. 149 ust. 1 ustawy z dnia 12 września 1990 r. o szkolnictwie wyższym, tym bardziej, że w dacie uchwalenia ustawy o rewaloryzacji (dnia 17 października 1991 r.) ustawa o szkolnictwie wyższym już obowiązywała. Gdyby zatem ustawodawca przy uchwalaniu art. 4 ust. 1 pkt. 10 ustawy o rewaloryzacji miał na uwadze ukończenie studiów, tj. konieczność uzyskania dyplomu, to nic nie stało na przeszkodzie dostosowaniu brzmienia tego przepisu do terminologii występującej we wcześniejszej ustawie o szkolnictwie wyższym. Za takim rozumieniem art. 4 ust. 1 pkt. 10 ustawy o rewaloryzacji przemawia także zdaniem Sądu Najwyższego porównanie tego przepisu z odpowiednimi przepisami w ustawach poprzednio obowiązujących. Tak np. w ustawie z dnia 23 stycznia 1968 r. o powszechnym zaopatrzeniu emerytalnym pracowników i ich rodzin (Dz. U. nr 3, poz. 6 ze zm.), w myśl art. 10 ust. 1 pkt 2, jako okresy zaliczane do okresów zatrudnienia uważało się okresy nauki w szkołach wyższych pod warunkiem uprzedniego zatrudnienia. Oznaczało to, że uwzględnieniu podlegał każdy okres nauki w szkole wyższej, jeżeli osoba zainteresowana była uprzednio zatrudniona. Przepis ten nie zawierał warunku ukończenia nauki. Sąd Najwyższy wskazał także, że nie ma podstaw do przyjęcia wniosku, że ustawodawca miał na myśli tylko takie osoby, które zdały egzamin końcowy, a więc ukończyły wyższe studia. „Nie wydaje się bowiem prawdopodobne, by ustawodawca zamierzał wyłączyć możliwość zaliczenia do okresu zatrudnienia kilkuletniego okresu nauki w szkole wyższej, ukończonej w wymiarze określonym programem, tylko ze względu na nieuzyskanie dyplomu. Ratio legis art. 4 ust. 1 pkt 10 ustawy o rewaloryzacji jest możliwość zaliczenia okresu nauki w szkole wyższej dlatego, że osoby uczące się w szkołach wyższych mają utrudnione - ze względu na studia - możliwość podjęcia pracy i kontynuowania jej przez lata nauki.” Sąd pierwszej instancji w pełni podzielił powyższe argumenty i uznał, że argumentacja ta jest aktualna na gruncie art. 7 pkt 9 ustawy emerytalnej, który stanowi, że okresem nieskładkowym jest okres nauki w szkole wyższej na jednym kierunku, pod warunkiem ukończenia tej nauki, w wymiarze określonym w programie studiów. Cytowany przepis także posługuje się pojęciem ukończenia nauki, a nie pojęciem ukończenia studiów. W świetle obowiązujących zasad wykładni prawa nie ma żadnych podstaw, by pojęcia te utożsamiać, skoro nie są one tożsame znaczeniowo. Następnie Sąd Okręgowy zaznaczył, że z brzmienia art. 7 pkt 9 ustawy emerytalnej jednoznacznie wynika, że okresem nieskładkowym, podlegającym uwzględnieniu przy ustalaniu prawa do świadczeń lub ich wysokości, jest okres nauki w szkole wyższej na jednym tylko kierunku, niezależnie od uzyskania dyplomu ukończenia studiów. Zaś przepis art. 76 ust. 1 ustawy z dnia 20 lipca 2018 r. Prawo o szkolnictwie wyższym i nauce (Dz. U. z 2018 r., poz. 1668) stanowi, że warunkiem ukończenia studiów i uzyskania dyplomu ukończenia studiów jest: - uzyskanie efektów uczenia się określonych w programie studiów oraz - złożenie egzaminu dyplomowego - pozytywna ocena pracy dyplomowej. Przenosząc powyższe poglądy na grunt niniejszej sprawy sąd pierwszej instancji doszedł do wniosku, że skoro niesporne jest w świetle zaświadczenia z dnia 17 listopada 2023 r., iż ubezpieczony zaliczył 9 pełnych semestrów nauki przewidzianych w programie studiów, to spełniona została przesłanka z art. 7 pkt. 9 ustawy dotycząca ukończenia nauki w szkole wyższej na jednym kierunku, pod warunkiem ukończenia tej nauki, w wymiarze określonym w programie studiów. Jak wynika bowiem z art. 174 ust. 2 pkt. 2, przy ustalaniu kapitału początkowego przyjmuje się przebyte przed dniem wejścia w życie ustawy okresy nieskładkowe, o których mowa w art. 7 pkt 1-3 i 6-12. Takim właśnie okresem nieskładkowym jest w przypadku odwołującego się okres nauki w szkole wyższej od 1 października 1974 r. do dnia 31 października 1981 r. (9 semestrów). Biorąc powyższe pod uwagę Sąd Okręgowy na podstawie art. 477 14 § 2 k.p.c. zmienił zaskarżoną decyzję i przyznał M. G. prawo do ponownego ustalenia emerytury oraz kapitału początkowego z uwzględnieniem jako okresu nieskładkowego okresu nauki w szkole wyższej od dnia 1 października 1974 r. do dnia 31 października 1981 r. Nadto Sąd rozstrzygając o kosztach procesu zastosował art. 98 § 1 i 3 w zw. z art. 98 § 1 1 k.p.c. oraz § 9 ust. 2 rozporządzenia Ministra Sprawiedliwości z dnia 22 października 2015 r. w sprawie opłat za czynności adwokackie (t.j. Dz. U. z 2023 r., poz. 1964). Z powyższym wyrokiem Sądu Okręgowego w Szczecinie w części nie zgodził się Zakład Ubezpieczeń Społecznych, który w wywiedzionej apelacji zarzucił mu: - naruszenie przepisu prawa materialnego, tj. art. 7 pkt 9 w zw. z art. 114 ust. 1 pkt 1 ustawy emerytalnej, poprzez uznanie, iż należało przyznać M. G. prawo do ponownego ustalenia emerytury oraz kapitału początkowego z uwzględnieniem jako okresu nieskładkowego okresu nauki w szkole wyższej od dnia 1 października 1974 r. do dnia 31 października 1981 r. podczas, gdy programowy czas studiów wyniósł 9 semestrów i ewentualnie można było uwzględnić ten właśnie okres nauki, czyli 4,5 roku, jako okresu nieskładkowego. Wskazując na powyższe apelujący wniósł o: - zmianę zaskarżonego wyroku, poprzez przyznanie M. G. prawa do ponownego ustalenia emerytury oraz kapitału początkowego z uwzględnieniem, jako okresu nieskładkowego okresu nauki w szkole wyższej w wymiarze 9 semestrów tj. od października 1974 r. do lutego 1979 r., ewentualnie - uchylenie zaskarżonego wyroku i przekazanie sprawy do ponownego rozpoznania sądowi pierwszej instancji. W uzasadnieniu skarżący między innymi podniósł, że sporny okres dotyczył okresu nauki w szkole wyższej i do wyliczenia wysokości kapitału powinien być uwzględniony w wymiarze 9 semestrów tj. od 1 października 1974 r. do 31 października 1981 r. Organ rentowy zwrócił uwagę, że w przypadku szkolnictwa wyższego czasu trwania semestru nie podaje się w miesiącach, a w tygodniach. Każdy semestr trwa 15 tygodni, z wyłączeniem dni wolnych od zajęć. Semestr zimowy zaczyna się w październiku, a kończy z początkiem lutego. Semestr letni rozpoczyna się około połowy lutego i trwa do połowy czerwca. Zatem ustosunkowując się do twierdzeń Sądu Okręgowego skarżący wskazał, że zgodnie z art. 66 ustawy z dnia 20 lipca 2018 r. Prawo o szkolnictwie wyższym i nauce (t.j. Dz. U. z 2024 r., poz. 1571 ze zm.) rok akademicki trwa od dnia 1 października do dnia 30 września i dzieli się na 2 semestry. Jak wskazano w komentarzu do powyższego przepisu zgodnie z definicją zawartą w słowniku języka polskiego semestr oznacza połowę roku akademickiego, a zatem stosując wykładnię językową, należy przyjąć, że rok akademicki zawsze dzieli się na 2 semestry. Ustawodawca zatem rozróżnił pojęcie roku akademickiego od semestru. Dlatego mając na uwadze treść art. 7 pkt 9 ustawy emerytalnej należy skoncentrować się na użytym sformułowaniu „ okres nauki w szkole wyższej na jednym kierunku\". Zdaniem organu rentowego, bezspornie M. G. ukończył 9 semestrów nauki, a zatem należało uznać za okres nieskładkowy okres nauki w szkole wyższej w tym właśnie wymiarze - przyjmując 4,5 roku jako okres trwania nauki, a nie trwania roku akademickiego W odpowiedzi na apelacje M. G., działając przez pełnomocnika, wniósł o jej oddalenie oraz o zasądzenie kosztów postępowania apelacyjnego, w tym kosztów zastępstwa adwokackiego, według norm przepisanych. W ocenie ubezpieczonego Sąd Okręgowy w sposób prawidłowy ustalił stan faktyczny sprawy, jak również na jego podstawie dokonał zastosowania prawa materialnego, wcześniej dokonując jego prawidłowej wykładni. Ubezpieczony podkreślił, że zgodnie z przedłożonym zaświadczeniem w sprawie nie budzi wątpliwości, że okres jego nauki w szkole wyższej miał miejsce od 1 października 1974 r. do 31 października 1981 r. Dlatego też uznanie przedmiotowego okresu za okres nieskładkowy było w pełni zasadne. Rozstrzygając w tym zakresie Sąd Okręgowy nie popełnił jakiegokolwiek błędu i wydał rozstrzygnięcie odpowiadające prawu. Program studiów w rzeczywistości przewidywał naukę od 1 października 1974 r. do 31 października 1981 r., zatem przyjęty przez Sąd Okręgowy okres nauki, wbrew twierdzeniom organu rentowego, w żadnej mierze nie przekracza okresu wskazanego w programie studiów. Sąd Apelacyjny rozważył co następuje: Apelacja organu rentowego okazała się uzasadniona. Sąd Apelacyjny jako sąd odwoławczy nie ogranicza się do kontroli sądu pierwszej instancji, lecz bada ponownie całą sprawę, a kontrolując prawidłowość zaskarżonego orzeczenia, pełni również funkcję sądu merytorycznego, który rozpoznając sprawę od początku, może uzupełnić materiał dowodowy lub powtórzyć już przeprowadzone dowody, a także poczynić samodzielnie ustalenia na podstawie materiału zebranego w postępowaniu w pierwszej instancji. W niniejszej sprawie sąd odwoławczy, po uzupełnieniu postępowania dowodowego, podziela i przyjmuje za własne ustalenia faktyczne dokonane przez sąd pierwszej instancji i przedstawione w uzasadnieniu zaskarżonego wyroku (art. 387 § 2 1 pkt. 1 k.p.c.). Jednocześnie Sąd Apelacyjny podziela także podstawy prawne mając zastosowanie w niniejszej sprawie i przywołane przez Sąd Okręgowy, uznając jednak, że błędnie Sąd ten rozszerzył zastosowanie art. 7 pkt. 9 ustawy systemowej na okres przekraczający ustawowe określnie „w wymiarze określonym w programie studiów”. Odnośnie okresu odbytych studiów w Instytucie (...) Sąd Apelacyjny dodatkowo ustalił: Według regulaminu studiów M. G. winien ukończyć studia do dnia 15 kwietna 1979 r. W okresie studiów ubezpieczony przebywał na urlopie dziekańskim: - od 6 listopada 1975 r. do 22 lutego 1976 r., po czym został powtórnie zarejestrowany na semestr II, - od 20 marca 1978 r. do 16 września 1978 r., po którym został powtórnie zarejestrowany na semestr V (zimowy). Korzystanie z urlopów dziekańskich wpłynęło na przesunięcie terminu zakończenia studiów przez ubezpieczonego. dowód: pismo (...) Instytutu (...) w S. z dnia 24 kwietnia 2025 r. k. 85, karta urlopowa z dnia 6 listopada 1975 r. k. 86, karta urlopowa z dnia 20 marca 1978 r. k. 87. Powyższe ustalenia sąd odwoławczy dokonał na podstawie dokumentów pozyskanych z uczelni, która jest kontynuatorem Politechniki (...), zarówno informacji wynikających z regulaminu studiów, jak i z kart urlopowych wskazujących na udzielenie ubezpieczonemu urlopu dziekańskiego. Dokumenty te Sąd uznał za wiarygodne, sporządzone przez uprawnione osoby, w datach w nich wskazanych. Uzupełnienie stanu faktycznego prowadzi do wniosku, że ubezpieczonemu można zaliczyć jako okres studiów jedynie okres od 1 października 1974 r. (faktyczne rozpoczęcie studiów) do 15 kwietnia 1979 r. (regulaminowy termin ich zakończenia). Przy czym, nie można pominąć, jak uczynił to sąd pierwszej instancji, oczywistego faktu, że zaliczeniu do okresów nieskładkowych uwzględnianych przy ustaleniu kapitału początkowego, a w konsekwencji także wysokości świadczenia emerytalnego, podlega okres nauki w szkole wyższej odpowiadający regulaminowemu okresowi studiów na danym kierunku, a nie faktyczny - jak w przypadku ubezpieczonego - wydłużony wobec korzystania z przerw w nauce, znacznie przekraczający regulaminowy termin. Zgodnie z art. 7 pkt. 9 ustawy systemowej, okresami nieskładkowymi są następujące okresy: nauki w szkole wyższej na jednym kierunku, pod warunkiem ukończenia tej nauki, w wymiarze określonym w programie studiów. Zatem M. G. należy uwzględnić okres nauki - studiów, ale w wymiarze określonym przez regulamin studiów tj. 9 semestrów. Zgodnie z informacją uczelni ubezpieczony rozpoczynając naukę w dniu 1 października 1974 r. winien ją zakończyć do dnia 15 kwietnia 1979 r. I w myśl art. 7 pkt. 9 ustawy systemowej tylko taki okres podlega zaliczeniu. Dlatego Sąd Apelacyjny uznając apelację organu rentowego za zasadną, na podstawie ART_MASK zmienił zaskarżony wyrok zgodnie z wnioskiem skarżącego. Jednocześnie na podstawie ART_MASK w związku z art. 477 14 § 1 k.p.c. sąd odwoławczy oddalił odwołanie ponad okres zaliczony, czyli co do okresu od 16 kwietnia 1979 r. do 31 października 1981 r. sędzia Urszula Iwanowska", "legal_basis": "art. 386 k.p.c", "legal_basis_content": "§ 1. W razie uwzględnienia apelacji sąd drugiej instancji zmienia zaskarżony wyrok i orzeka co do istoty sprawy. § 2. W razie stwierdzenia nieważności postępowania sąd drugiej instancji uchyla zaskarżony wyrok, znosi postępowanie w zakresie dotkniętym nieważnością i przekazuje sprawę sądowi pierwszej instancji do ponownego rozpoznania. § 3. Jeżeli pozew ulega odrzuceniu albo zachodzi podstawa do umorzenia postępowania, sąd drugiej instancji uchyla wyrok oraz odrzuca pozew lub umarza postępowanie. § 4. Poza wypadkami określonymi w § 2 i 3 sąd drugiej instancji może uchylić zaskarżony wyrok i przekazać sprawę do ponownego rozpoznania tylko w razie nierozpoznania przez sąd pierwszej instancji istoty sprawy albo gdy wydanie wyroku wymaga przeprowadzenia postępowania dowodowego w całości. § 5. W przypadku uchylenia wyroku i przekazania sprawy do ponownego rozpoznania sąd rozpoznaje ją w tym samym składzie, chyba że nie jest to możliwe lub powodowałoby nadmierną zwłokę w postępowaniu. § 6. Ocena prawna wyrażona w uzasadnieniu wyroku sądu drugiej instancji wiąże zarówno sąd, któremu sprawa została przekazana, jak i sąd drugiej instancji, przy ponownym rozpoznaniu sprawy. Nie dotyczy to jednak przypadku, gdy nastąpiła zmiana stanu prawnego lub faktycznego, albo po wydaniu wyroku sądu drugiej instancji Sąd Najwyższy w uchwale rozstrzygającej zagadnienie prawne wyraził odmienną ocenę prawną."}
{"judgment_link": "https://orzeczenia.szczecin.sa.gov.pl/content/Wyrok/155500000001521_III_AUa_000230_2024_Uz_2025-05-14_001", "masked_judgment_text": "Zakład Ubezpieczeń Społecznych Oddział w S. decyzją z dnia 8 marca 2023 r. odmówił ubezpieczonemu M. K. prawa do rekompensaty z uwagi na nieudowodnienie przez niego 15-letniego okresu pracy w warunkach szczególnych. Odwołanie od decyzji wniósł ubezpieczony, domagając się zmiany zaskarżonej decyzji i przyznania prawa do rekompensaty za okres pracy w szczególnych warunkach albo uchylenie jej i przekazanie do ponownego rozpoznania przez organ rentowy. Organ rentowy wniósł o oddalenie odwołania. Sąd Okręgowy w Szczecinie VI Wydział Pracy i Ubezpieczeń Społecznych wyrokiem z dnia 27 marca 2024 r. oddalił odwołanie. Sąd Okręgowy ustalił, że ubezpieczony M. K. urodził się w dniu (...). Decyzją z dnia 3 sierpnia 2021 roku Zakład Ubezpieczeń Społecznych przyznał ubezpieczonemu prawo do emerytury od 1 lipca 2021 r. tj. od miesiąca złożenia wniosku. W dniu 1 lutego 2023 roku ubezpieczony złożył w organie rentowym wniosek o przeliczenie świadczenia z uwzględnieniem rekompensaty za pracę w szczególnych warunkach. Ustalając prawo ubezpieczonego do wnioskowanego świadczenia organ rentowy uznał za udowodniony staż pracy w warunkach szczególnych w łącznym wymiarze 10 lat, 5 miesięcy i 2 dni z tytułu zatrudnienia:  w Zarządzie (...) S.A od 04.09.1969r. do 15.06.1970 r., od 16.07.1970r. do 30 .09.1970r. na stanowisku młodszego marynarza,  w (...) od 15.01.1977r. do 30.09.1983r., od 01.10.1985r. do 05.01.1986r., od 01.05.1987r. do 10.07.1987r., od 01.04.1988r. do 31.05.1988r., od 06.10.1988r. do 30.11.1988r., od 20.01.1990r. do 31.07.1990r., od 28.02.1992r. do 15.05.1992r., od 24.01.1994r. do 31.07.1994r., od 19.06.2001r. do 30.06.2001r., od 01.04.2003r. do 12.05.2003r., od 14.02.2004r. do 19.08.2004r. jako pracownik wpisany na listę członków załogi na statku morskim w żegludze międzynarodowej, na stanowiskach: młodszy motorzysta; Asystent maszynowy; IV of. mechanik; III of. mechanik; II of. mechanik; st mechanik. Ubezpieczony był zatrudniony w (...).P. w S. w okresie od 15 stycznia 1977 roku do 16 lipca 2021 roku w pełnym wymiarze czasu pracy na stanowiskach: młodszy motorzysta; asystent maszynowy; IV of. mechanik; III of. mechanik; II of. mechanik; st Mechanik - na statku V-ce Przewodniczący, Przewodniczący Związku Zawodowego (...); Przewodniczący Federacji Związków Zawodowych (...). W trakcie tego zatrudnienia ubezpieczony korzystał z urlopu bezpłatnego w okresach: od 01.01.1985r. do 30.09.1985r., od 23.10.1992r. do 14.06.1993r., od 01.12.1996r. do 30.06.1997r., od 12.07.1995 r. do 29.02.1996r., od 17.02.1998r. do 20.09.1998r., od 01.04.1999r. do 14.11.1999r., od 01.02.2000r. do 31.05.2000r., od 22.12.2000r. do 18.06.2001r., od 13.05.2003r. do 13.02.2004r., od 20.08.2004r. do 17.10.2004r., od 6.12.2004 do 16.07.2021r. Ubezpieczony podlegał: 1. obowiązkowemu ubezpieczeniu społecznemu w okresach:  od 20.08.2004r. do 01.10.2004r.  od 31.12.1998r do 17.07.2021r. 2. dobrowolnemu ubezpieczeniu społecznemu w okresach:  od 01.04.1999r. do 10.11.1999r.  od 04.02.2000r. do 01.06.2000r.,  od 01.02.2001r. do 15.06.2001r.,  od 01.06.2003r. do 01.01.2004r.,  od 01.01.2005r. do 01.01.2013r.,  od 01.01.2013r. do 01.05.2017r. (...) jest agencją rekrutującą pracowników dla zagranicznych armatorów. (...) występował jako pośrednik kierujący pracowników do pracy w spółkach (...) Nowa Zelandia i C. Cypr. (...) interesuje się pracą pracowników, ma zarząd techniczny nad statkami, który polega na zarządzaniu całym majątkiem statku. W okresie urlopu bezpłatnego pracowników, nie były odprowadzane składki na ich ubezpieczenie społeczne w Polsce. Nie było w takiej sytuacji obowiązku ubezpieczenia, ale większość marynarzy – w tym ubezpieczony - opłacała dobrowolne składki na ubezpieczenie społeczne. W kontrakcie z obcym armatorem nie były regulowane kwestie ubezpieczenia. W momencie rozpoczęcia pracy przez ubezpieczonego na statkach obcych bander w czasie urlopu bezpłatnego nie było żadnych statków pod polską banderą. W okresie urlopów bezpłatnych ubezpieczony był wysłany przez (...) do pracy u obcego armatora. Statki, na których ubezpieczony pływał dla zagranicznego armatora należały do C., (...) nie miała wówczas swoich statków. Po 19 sierpnia 2004 roku - w związku z tym, że była to praca u obcego armatora w czasie urlopu bezpłatnego - pracodawca (...) nie wystawił ubezpieczonemu świadectwa pracy za okres pracy w warunkach szczególnych do 2017 roku. Ubezpieczony za pośrednictwem (...).P w S. zatrudniony był na statkach morskich w żegludze międzynarodowej u zagranicznych armatorów. Ubezpieczony zawarł w dniach:  28 listopada 2016 roku umowę z (...).P w S. zwaną dalej P., na podstawie której P. skierował go do pracy za granicą u pracodawcy zagranicznego, tj. spółki (...) z siedzibą w A., na statek G., pływający pod banderą (...), na stanowisku st. Mechanik na okres 4 miesięcy.  15 listopada 2017 roku umowę z (...).P w S. zwaną dalej P., na podstawie której P. skierował go do pracy za granicą u pracodawcy zagranicznego, tj. spółki (...) z siedzibą w A., na statek P., pływający pod banderą (...), na stanowisku st. Mechanik, na okres 4 miesięcy.  26 sierpnia 2019 roku umowę z (...).P w S. zwaną dalej P., na podstawie której P. skierował go do pracy za granica u pracodawcy zagranicznego, tj. spółki (...) z siedzibą w A., na statek (...), pływający pod banderą (...), na stanowisku st. Mechanik, na okres 4 miesięcy. Ubezpieczony okresie zatrudnienia w (...) w S. był zaokrętowany na statkach u pracodawcy zagranicznego za pośrednictwem (...): 1. (...) LTD. z siedzibą w L., Cypr w następujących terminach: - od 23.10.1992r. do 05.06.1993r., na statku m/s W. - od 12.07.1995r. do 17.02.1996r., na statku m/s O. - od17.02.1998r. do 15.09.1998r., na statku m/s O. - od 22.12.2000r. do 11.06.2001r., na statku m/s P. - od 13.05.2003r. do 09.12.2003r., na statku m/s Gen. D. - od 17 12.2004-11.07.2005r., na statku m/s D. - od 09.10.2005r. do14.04.2006r., na statku m/s U. Ś. - od 14.08.2006r. do 26.12.2006r., na statku m/s Z. S., - od 27.12.2006r. do 21.03.2007r., na statku m/s Z. S. - od 23.07.2007r. do 30.11.2007r., na statku m/s Z. S. - od 05.02.2008r. do 03.06.2008r., na statku m/s D. - od 11.09.2008r. do 23.03.2009r., na statku m/s D. - od 24.07.2009r. do 11.12.2009 r., na statku m/sD. - od 26.02.2010r. do 12.07.2010r., na statku m/s G. - od 06.10.2010r. do 26.02.2011r., na statku m/s Z. S. - od 17.06.2011r. do 30.10.2011r., na statku m/s P. - 31.01.2012r. do 09.03.2012r., na statku m/s (...) - od 19.03.2012r. do 26.07.2012r., na statku m/s D. - od 08.11.2012r. do 23.06.2013r., na statku m/s W. - od 17.10.2013r. do 21.02.2014r., na statku m/s D. - od 14.05.2014r. do 20.09.2014r., na statku m/s (...) - od 05.01.2015r., do 22.05.2015r., na statku m/s J. - od 25.12.2017r., do 19.04.2018r., na statku m/s P. - od 30.08.2018r. do 20.02.2019r., na statku m/s P. - od 26.08.2019r. do 01.07.2020r., na statku m/s P. - od 19.12.2020r. do 31.05.2021r., na statku m/s S. 2. (...) (NZ) (...) z siedzibą w A., New Zealand w następujących terminach: - od 02.09.2015r. do 11.12.2015r., na statku m/s G., - od 03.04.2016r. do 16.08.2016r., na statku m/s G., - od 28.11.2016r. do 26.04.2017r., na statku m/s G., - od 15.11.2017r. do 24.12.2017r., na statku m/s P.. Sąd Okręgowy nie uwzględnił odwołania, wskazując w pierwszej kolejności, iż regulacja dotycząca rekompensaty z tytułu zatrudnienia w warunkach szczególnych, o którą ubiega się ubezpieczona została wprowadzona do ustawy z dnia 19 grudnia 2008 r. o emeryturach pomostowych (tekst jednolity Dz. U. z 2023 r., poz. 164). Zgodnie z art. 2 pkt 5 tej ustawy rekompensata rozumiana jest jako odszkodowanie za utratę możliwości nabycia prawa do wcześniejszej emerytury z tytułu pracy w szczególnych warunkach lub o szczególnym charakterze dla osób, które nie nabędą prawa do emerytury pomostowej. Celem rekompensaty jest złagodzenie skutków utraty możliwości przejścia na wcześniejszą emeryturę przed osiągnięciem wieku emerytalnego przez pracowników zatrudnionych w szczególnych warunkach. Nie polega ona jednak na stworzeniu możliwości wcześniejszego zakończenia aktywności zawodowej, ale na odpowiednim zwiększeniu podstawy wymiaru emerytury z FUS, do której osoba uprawniona nabyła prawo po osiągnięciu powszechnego wieku emerytalnego. Zgodnie z art. 21. ust. 1 ustawy o emeryturach pomostowych, rekompensata przysługuje ubezpieczonemu, jeżeli ma okres pracy w szczególnych warunkach lub w szczególnym charakterze w rozumieniu przepisów ustawy o emeryturach i rentach z FUS, wynoszący co najmniej 15 lat. Stosownie zaś do ust. 2 cytowanego wyżej art. 21 prawo do rekompensaty nie przysługuje osobom, które nabyły prawo do emerytury przyznawanej na zasadach wynikających z ustawy o emeryturach i rentach z FUS. Sąd Okręgowy zauważył, iż zgodnie z art. 23 ustawy emerytalnej rekompensata przyznawana jest w formie dodatku do kapitału początkowego, stosownie do treści art. 173 ustawy emerytalnej kapitał początkowy ustala się dla ubezpieczonych urodzonych po dniu 31 grudnia 1948 r., za których były opłacane składki na ubezpieczenia społeczne przed dniem 1 stycznia 1999 r., to warunek sformułowany w art. 21 ust. 2 ustawy o emeryturach pomostowych należy rozumieć w taki sposób, że rekompensata jest adresowana wyłącznie do ubezpieczonych objętych systemem emerytalnym zdefiniowanej składki, którzy przed osiągnięciem podstawowego wieku emerytalnego nie nabyli prawa do emerytury z FUS obliczonej według formuły zdefiniowanego świadczenia (zob. Marcin Zieleniecki, Komentarz do art. 21 ustawy o emeryturach pomostowych). Jedynie więc nabycie prawa do wcześniejszej emerytury stanowi przesłankę negatywną przyznania prawa do rekompensaty, natomiast nabycie prawa do emerytury na zasadach ogólnych nie wpływa w żaden sposób na uprawnienia do rekompensaty. Sąd pierwszej instancji zauważył, że bezspornie ubezpieczony nabył prawo do tzw. powszechnej emerytury i nie nabył prawa do emerytury tzw. wcześniejszej. W niniejszej sprawie spór sprowadzał się natomiast do ustalenia, czy ubezpieczony posiada 15 lat stażu pracy w szczególnych warunkach, licząc do dnia 1 stycznia 2009 roku. Odnosząc się do kwestii stażu wnioskodawcy w warunkach szczególnych Sąd Okręgowy wskazał, że przy ustalaniu okresu pracy w szczególnych warunkach stosuje się analogiczne zasady, jak dla wcześniejszej emerytury określone w art. 32 ustawy z dnia 17 grudnia 1998 r. o emeryturach i rentach z Funduszu Ubezpieczeń Społecznych (Dz. U. z 2022 r., poz. 504 ze zm.), który to przepis w ust. 2 stanowi, że dla celów ustalenia uprawnień do wcześniejszej emerytury za pracowników zatrudnionych w szczególnych warunkach uważa się pracowników zatrudnionych przy pracach o znacznej szkodliwości dla zdrowia oraz o znacznym stopniu uciążliwości lub wymagających wysokiej sprawności psychofizycznej ze względu na bezpieczeństwo własne lub otoczenia. Z kolei w myśl art. 32 ust. 4 ustawy, wiek emerytalny, rodzaje prac lub stanowisk oraz warunki ustala się na podstawie przepisów dotychczasowych, to jest na podstawie rozporządzenia Rady Ministrów z dnia 7 lutego 1983 r. w sprawie wieku emerytalnego dla pracowników zatrudnionych w szczególnych warunkach lub w szczególnym charakterze (Dz.U. Nr 8, poz. 43 ze zm.). W myśl § 2 ust. 1 tego rozporządzenia - okresami pracy uzasadniającymi prawo do świadczeń na zasadach określonych w rozporządzeniu są okresy, w których praca w szczególnych warunkach lub w szczególnym charakterze była wykonywana stale i w pełnym wymiarze czasu pracy obowiązującym na danym stanowisku pracy. W myśl § 3 powołanego rozporządzenia za okres zatrudnienia wymagany do uzyskania emerytury, zwany dalej \"wymaganym okresem zatrudnienia\", uważa się okres wynoszący 20 lat dla kobiet i 25 lat dla mężczyzn, liczony łącznie z okresami równorzędnymi i zaliczanymi do okresów zatrudnienia. Zgodnie z § 4 ww. rozporządzenia pracownik, który wykonywał prace w szczególnych warunkach, wymienione w wykazie A, nabywa prawo do emerytury, jeżeli spełnia łącznie następujące warunki: 1) osiągnął wiek emerytalny wynoszący: 55 lat dla kobiet i 60 lat dla mężczyzn, 2) ma wymagany okres zatrudnienia, w tym co najmniej 15 lat pracy w szczególnych warunkach. Sąd Okręgowy jednocześnie przypomniał, że ubezpieczony domagał się w niniejszym postępowaniu uznania jako stażu pracy w szczególnych warunkach, zatrudnienia u obcych armatorów za pośrednictwem (...) w S. za które opłacał dobrowolnie składki na ubezpieczenie społeczne. W realiach sprawy organ rentowy twierdził, że jest to niemożliwe z uwagi na to, że obywatele polscy, wykonujący pracę za granicą w podmiotach zagranicznych, a więc m.in. marynarze pracujący na statkach obcych bander, nie podlegają przepisom ustawy o emeryturach pomostowych. Zatem okresy pracy na statkach obcych bander nie mogą być zaliczone do stażu pracy w szczególnych warunkach uprawniającego do emerytury pomostowej, a tym samym do rekompensaty z tytułu pracy w szczególnych warunkach. Ubezpieczony wskazywał natomiast, iż tylko oficjalnie statki na których pracował, były statkami obcych armatorów, ponieważ formalnie należały do (...) i tylko ze względów podatkowych pływały pod flagami innych spółek. Wskazywał, że pracował tak samo jak na statkach pod polską banderą, wynagrodzenie wypłacał mu P. z siedzibą w Luksemburgu, którego właścicielem jest (...) oraz, że w tym czasie opłacał dobrowolnie składki na ubezpieczenia społeczne, a (...) zwracał mu te koszty ubezpieczenia po okazaniu dowodu zapłaty składek Sąd rozpoznający niniejszą sprawę uznał, iż brak jest możliwości zaliczenia ubezpieczonemu okresów wykonywania przez niego pracy na statkach obcych bander do stażu pracy w warunkach szczególnych za okres po 1 stycznia 2009 r. Do tej daty znaczenie pojęcia pracownik rozumieć należy zgodnie z treścią art. 22 k.p. w tym także z uwzględnieniem jego § 11 i § 12, z których wynika, że decydujące znaczenie dla uznania istnienia stosunku pracy ma wykonywanie za wynagrodzeniem pracy określonego rodzaju na rzecz pracodawcy i pod jego kierownictwem oraz w miejscu i czasie wyznaczonym przez pracodawcę – bez względu na nazwę umowy oraz, że nie jest dopuszczalne zastąpienie umowy o pracę umową cywilnoprawną przy zachowaniu powyższych warunków wykonywania pracy. Stąd w przypadku ubezpieczonego możliwe byłoby, oprócz okresów już zaliczonych jemu do pracy w warunkach szczególnych do 19 sierpnia 2004 roku, zaliczenie również okresów jego pracy w charakterze członka załogi na statku morskim w żegludze międzynarodowej do pracy w warunkach szczególnych po tej dacie, ale wyłącznie do 31.12.2008 r. tj. za okresy od 17.12.2004 r. do 11.07.2005r., od 09.10.2005 r. do 14.04.2006 r., od 14.08.2006 r. do 26.12.2006r., od 27.12.2006 r. do 21.03.2007 r., od 23.07.2007 r. do 30.11.2007r., od 05.02.2008 r. do 03.06.2008 r., od 11.09.2008 r. do 31.12.2008 r. za które były opłacane przez niego składki na dobrowolne ubezpieczenie społeczne. W tym przypadku zgłoszenie do dobrowolnego ubezpieczenia społecznego nie wyklucza pracowniczego zatrudnienia u zagranicznego armatora. Natomiast w przypadku okresu pracy w szczególnych warunkach lub w szczególnym charakterze po 31 grudnia 2008 r. ustawodawca poprzez odesłanie do art. 2 pkt 3 ustawy o emeryturach pomostowych wskazuje, że pracownikiem jest osoba fizyczna, która jest pracownikiem na obszarze Rzeczypospolitej Polskiej, która podlega ubezpieczeniu społecznemu z tytułu pracy w warunkach szczególnych, a więc odrębnemu (szczególnemu) ubezpieczeniu określonemu w ustawie o emeryturach pomostowych. Zatem nie ma przymiotu pracownika w rozumieniu art. 2 pkt 3 ustawy o emeryturach pomostowych osoba wykonująca po 31 grudniu 2008 r. pracę poza obszarem Rzeczypospolitej Polskiej i niepodlegająca szczególnemu systemowi ubezpieczenia w Funduszu Emerytur Pomostowych. Tymczasem, jak zauważył Sąd Okręgowy, w zakresie tego pojęcia nie mieszczą się natomiast osoby takie jak ubezpieczony - będące obywatelami polskimi, które wykonują lub wykonywały pracę za granicą w podmiotach zagranicznych, korzystając z tego tytułu jedynie z prawa do dobrowolnego objęcia ubezpieczeniami emerytalnymi i rentowymi. W przepisie art. 2 pkt 3 ustawy pomostowej brak jest, bowiem odesłania do art. 7 ustawy o systemie ubezpieczeń społecznych, który przewiduje możliwość dobrowolnego podlegania ubezpieczeniem społecznym (jednak tylko wobec osób, które nie spełniają warunków do objęcia ich obowiązkiem ubezpieczenia społecznego). Oznacza to, że obywatele polscy, wykonujący pracę za granicą w podmiotach zagranicznych, więc między innymi marynarze pracujący na statkach obcych bander, nie podlegają przepisom ustawy o emeryturach pomostowych, gdyż nie są uznawani za pracowników w rozumieniu tejże ustawy. Powyższą regulację ustawową należy postrzegać jako część długoletniej reformy systemu ubezpieczeń społecznych, obejmującej między innymi ograniczenie uprawnień do wcześniejszej emerytury i ujednolicenie wieku emerytalnego wszystkich kategorii zatrudnionych. W ustawie z dnia 17 grudnia 1998 r. o emeryturach i rentach z FUS, możliwość przejścia na wcześniejszą emeryturę ustawodawca odniósł jedynie do sytuacji zapoczątkowanych przed dniem wprowadzenia reformy systemu emerytalnego. Dlatego ustawodawca przewidział możliwość uzyskania emerytury pomostowej i rekompensaty, w zamian za utratę możliwości nabycia prawa do wcześniejszej emerytury z tytułu pracy w szczególnych warunkach lub o szczególnym charakterze wyłącznie dla zamkniętego katalogu pracowników, którzy wykonywali prace uprawniające do emerytur w obniżonym wieku emerytalnym w poprzednim stanie prawnym. W tym zakresie wybór sposobu redakcji definicji legalnych pozostawał w gestii ustawodawcy, który w zakresie kształtowania ustawowych unormowań prawa do zabezpieczenia społecznego - w tym prawa do emerytury ma znaczną swobodę. Jeśli więc uznał za stosowne ograniczenie kręgu osób uprawnionych do korzystania z nadzwyczajnego uprawnienia - jakim jest emerytura pomostowa - wyłącznie do osób, które pracowały na terenie Polski, należało uznać to za dopuszczalne. Zdaniem Sądu Okręgowego przyjęcie, że za pracownika wykonującego prace w warunkach szczególnych w rozumieniu ustawy o emeryturach pomostowych należały również uznać pracownika wykonującego takie prace u pracodawcy zagranicznego, doprowadziłoby do nadinterpretacji (wykładni rozszerzającej) omawianego przepisu art. 2 pkt 3 ustawy o emeryturach pomostowych, polegającej na uzupełnieniu brzmienia przepisu o treść, która w rzeczywistości nie została w nim zawarta. W orzecznictwie Sądu Najwyższego natomiast wielokrotnie podkreślano, że przepisy regulujące system zabezpieczenia społecznego ze względu na swoją istotę i konstrukcję podlegają wykładni ścisłej. Według Sądu pierwszej instancji nie powinno się, więc stosować do nich wykładni celowościowej, funkcjonalnej lub aksjologicznej w opozycji do wykładni językowej, jeżeli ta ostatnia prowadzi do jednoznacznych rezultatów interpretacyjnych, a zatem nie można ich poddawać ani wykładni rozszerzającej ani zwężającej, modyfikującej wyczerpująco i kazuistycznie określone przez ustawodawcę uprawnienia do świadczeń (por. np. wyroki Sądu Najwyższego: z dnia 16 sierpnia 2005 r., I UK 378/2004, OSNP 2006/13-14/218; z dnia 23 października 2006 r., I UK 128/2006, OSNP 2007/23-24/359). Podsumowując powyższe Sąd Okręgowy uznał, że definicja pracownika wprowadzona przepisami ustawy o emeryturach pomostowych, obejmuje swym zakresem jedynie pracowników podlegających obowiązkowemu ubezpieczeniu emerytalnemu, a więc tych którzy wykonują prace na obszarze Rzeczypospolitej Polskiej. W zakres tego pojęcia nie wchodzą natomiast osoby będące obywatelami polskimi, które wykonują pracę za granicą w podmiotach zagranicznych i podlegają jedynie prawu do dobrowolnego objęcia ubezpieczeniami emerytalnymi i rentowymi. Zdaniem Sądu rozpoznającego niniejszą sprawę oznacza to, iż obywatele polscy, wykonujący pracę za granicą w podmiotach zagranicznych, a więc m.in. marynarze pracujący na statkach obcych bander, nie podlegają przepisom ustawy o emeryturach pomostowych. Pracodawcy nie płacą za nich składek na Fundusz Emerytur Pomostowych, a okresy wykonywania pracy na statkach obcych bander nie mogą być tym samym zaliczone do stażu pracy wymaganego do nabycia prawa do emerytury pomostowej. W konsekwencji powyższego Sąd Okręgowy uznał, że okresy zatrudnienia wnioskodawcy u zagranicznych armatorów po 1 stycznia 2009 roku nie mogą być zaliczone do stażu pracy w szczególnych warunkach, wymaganego do nabycia prawa do rekompensaty, a ubezpieczony do 1 stycznia 2009 roku nie wykazał, że posiada 15 lat pracy w warunkach szczególnych. W świetle powyższego Sąd Okręgowy uznał za prawidłową zaskarżoną decyzję Zakładu Ubezpieczeń Społecznych Oddziału w S. z przyczyn powyżej wskazanych i na podstawie przepisu art. 477 14 §1 k.p.c. odwołanie oddalił. Apelację od wyroku złożył ubezpieczony, zaskarżając rozstrzygnięcie w całości i zarzucając mu: 1. naruszenie przepisów postępowania, które miało wpływ na wynik sprawy, tj.: a) art. 231 k.p.c. polegający na dowolnej a nie na swobodnej ocenie dowodu przez przyjęcie, że , jedynie okresy pracy przed 1 stycznia 1999 r. (10 lat, 5 miesięcy i 2 dni) były udowodnione jako praca w warunkach szkodliwych - niezasadnie przyjmując, że w pozostałych okresach ubezpieczony nie był pracownikiem w rozumieniu przepisów ustawy z 19 grudnia 2008 r. o emeryturach pomostowych (dalej ustawa pomocowa) z uwagi na świadczenie pracy na rzecz armatorów zagranicznych , mimo że M. K. pracował w (...) Przedsiębiorstwie Państwowym pod nazwą (...) z siedzibą w S. (dalej jako (...)) wykonując pracę jako marynarz na statkach będących własnością tej firmy mimo ich przeflagowania oraz przekazania swoim firmom zależnym spółce (...) z siedzibą w (...) LTD. z siedzibą w L., prawo ich użytkowania pod stałym nadzorem właścicielskim wykonywanym przez komórki organizacyjne (...) w tym w szczególności firmę (...) również należącą do (...). b) art. 233 § 1 k.p.c. przez:  błędną ocenę materiału dowodowego i nieprzyznanie wiarygodności i mocy dowodowej zeznaniom powoda, z których wynika, iż świadczył on pracę w szczególnych warunkach, co prowadziło do uznania, że odwołujący nie wykonywał pracy, o której mowa w Rozporządzeniu Rady Ministrów z 8 lutego 1983 w sprawie wieku emerytalnego oraz wzrostu emerytur i rent inwalidzkich dla pracowników zatrudnionych w szczególnych warunkach lub w szczególnym charakterze (Dz. U. z 1983 r. Nr 8, poz. 43);  niewszechstronną ocenę materiału dowodowego i pominięcie dowodów w postaci: zakresu czynności, obowiązków, uprawnień i odpowiedzialności w powiązaniu z (...), wskutek odmowy przyznania ubezpieczonemu prawa do rekompensaty, w sytuacji gdy odwołujący się pracował w warunkach szczególnych przez okres co najmniej 15 lat będąc w rzeczywistości pracownikiem Grupy (...) będącej rzeczywistym właścicielem wszystkich podmiotów w których pracę w warunkach szczególnych wykonywał Pan M. K., 2. naruszenie prawa materialnego, tj.: a) art. 2 pkt 3, art. 4 pkt 6 w związku z art. 49 ustawy o emeryturach pomostowych przez błędne zastosowanie wykonywanie pracy w szczególnych warunkach, uprawniające do emerytury pomostowej albowiem z opłaconą składką na ubezpieczenie społeczne w kraju, nie wyłącza wnioskodawcy z kręgu uprawnionych do tego świadczenia ponieważ przed tą datą tą datą pracodawcą mógł być też podmiot zagraniczny i zatrudnienie nie musiało być oparte na polskim prawie pracy; b) ART_MASK z powiązaniem konstytucyjną zasadą zaufania do państwa i prawa oraz zasady bezpieczeństwa prawnego, wywodzonych z art. 2 Konstytucji RP, a także bezpodstawną ingerencję w konstytucyjne chronioną w ramach art. 64 ust. 1 - 3 i art. 31 ust. 3 Konstytucji RP sferę praw majątkowych powoda przez jego niezastosowanie do ustalonego w sprawie stanu faktycznego, co skutkowało nie udzielenie ochrony prawnej powodowi, pomimo że działanie organu rentowego nieuwzględniające wszystkich zależności podmiotów wchodzących w skład Grupy P.P. (...) w tym w szczególności spółkach (...) z siedzibą w (...) LTD. z siedzibą w L., skutkowało nieuznanie pracy w tych podmiotach, mimo zaliczenia czasu tam pracy do stażu pracy powoda w (...), do pracy tam wykonywanej w warunkach szkodliwych; c) czynienie z przysługującego im prawa własności przez niezamieszczenie w sentencji wyroku zastrzeżenia odpowiedzialności pozwanych do przedmiotu nieruchomości obciążonej hipoteką, co w konsekwencji może umożliwić skierowanie egzekucji do całości majątku pozwanych; d) art. 64 ust. 1 Konstytucji RP przez wadliwe zastosowania art. 2 pkt 3, art. 4 pkt 6 w związku z art. 49 ustawy o emeryturach pomostowych co skutkowało nie uznaniem czasu pracy wykonywanej w firmach zarejestrowanych przez (...) z tzw. rajach podatkowych za co pracownik nie powinien ponosić jakichkolwiek negatywnych tego skutków w tym przypadku prawa do rekompensaty za pracę w warunkach szkodliwych na statkach żeglugi pełnomorskiej. Podnosząc powyższe zarzuty, apelujący wniósł o uchylenie wyroku i przyznanie prawa do rekompensaty zgodnie z przepisami ustawy pomostowej. W odpowiedzi na apelację organ rentowy wniósł o jej oddalenie. Sąd Apelacyjny rozważył sprawę i uznał, że apelacja jest niezasadna. W ocenie Sądu Apelacyjnego, Sąd Okręgowy wydając zaskarżony wyrok, wyjaśnił wszystkie istotne okoliczności sprawy, przeprowadził wyczerpujące postępowanie dowodowe oraz dokonał prawidłowych ustaleń faktycznych w granicach zasad logiki formalnej i doświadczenia życiowego, zgodnie ze swobodną oceną dowodów w myśl art. 233 § 1 k.p.c., a następnie wydał trafny, odpowiadający prawu wyrok. Sąd Apelacyjny przyjmuje za własne prawidłowe ustalenia faktyczne Sądu pierwszej instancji oraz należycie umotywowaną ocenę prawną sporu, w pełni podzielając wywody zawarte w uzasadnieniu zaskarżonego wyroku. Nie podziela natomiast argumentów ubezpieczonego, podniesionych w treści złożonej w sprawie apelacji. W tym miejscu podkreślenia wymaga, że warunkiem koniecznym do przyznania spornego świadczenia jest staż pracy wynoszący co najmniej 15 lat w szczególnych warunkach lub w szczególnym charakterze w rozumieniu przepisów ustawy o emeryturach i rentach z FUS przed dniem 1 stycznia 2009 r. Oznacza to tyle, że w przedmiotowej sprawie, decydujące znaczenie miała nie tylko kwalifikacja okresów pracy ubezpieczonego w kontekście zaliczenia do okresu zatrudnienia w warunkach szczególnych, lecz również to, czy osiągnięty został drugi warunek – konieczność wykazania posiadania 15 lat stażu pracy w takich warunkach do dnia 31 grudnia 2008 r. Na etapie postępowania apelacyjnego nadal kwestią sporną było rozważenie, czy ubezpieczony udowodnił 15-letni okres zatrudnienia w warunkach szczególnych, co na potrzeby prawa do rekompensaty dotyczy jedynie okresu przed dniem 1 stycznia 2009 r. Zakład Ubezpieczeń Społecznych oraz Sąd pierwszej instancji uznały 10 lat, 5 miesięcy i 2 dni pracy w szczególnych warunkach, na podstawie konkretnych okresów zatrudnienia w (...) oraz w Zarządzie (...), kiedy to pracę wykonywał na stanowiskach marynarskich i mechanicznych. W tym stanie rzeczy ubezpieczonemu brakowało około 4 lat i 7 miesięcy, by osiągnąć wymagane 15 lat przed 2009 rokiem. Sąd Apelacyjny miał na uwadze, iż Sąd Okręgowy wskazał, że z okresów nieuwzględnionych przez organ rentowy, mogłyby zostać ubezpieczonemu zaliczone następujące okresy:  17.12.2004 – 11.07.2005  09.10.2005 – 14.04.2006  14.08.2006 – 26.12.2006  27.12.2006 – 21.03.2007  23.07.2007 – 30.11.2007  05.02.2008 – 03.06.2008  11.09.2008 – 31.12.2008. Powyższe okresy wynoszą łącznie około 2 lat i 4 miesięcy dodatkowego stażu, w związku z tym nie sposób stwierdzić, by ubezpieczony spełnił przesłankę z art. 21 ustawy o emeryturach pomostowych, a mianowicie by wykazał 15 lat pracy w warunkach szczególnych przed 2009 r. W ocenie Sądu odwoławczego takie ustalenie należało uznać za rozstrzygające dla odmowy przyznania prawa rekompensaty, stąd jako zbędną należało uznać dalej idącą analizę Sądu Okręgowego, odnoszącą się do okresów po 2008 roku. Wyjaśniając powyższe stanowisko, wskazać należy, że w świetle przepisów regulujących kwestię możliwości domagania się przyznania prawa do rekompensaty, ujętych w art. 21 ustawy o emeryturach pomostowych znaczenie prawne miało zatrudnienie ubezpieczonego przed dniem 1 stycznia 2009 r. Przedmiotowy spór dotyczył bowiem przyznania prawa do rekompensaty, nie zaś emerytury pomostowej. W związku z powyższym, jedyną kwestią materialnoprawną, mającą wpływ na rozstrzygnięcie przedmiotowej sprawy było udzielenie odpowiedzi na pytanie: Czy ubezpieczony wykazał co najmniej 15 lat pracy w warunkach szczególnych do dnia 31 grudnia 2008 r.? Dla rekompensaty praca po 2008 roku nie miała znaczenia rozstrzygającego. Oczywiście okoliczność dalszego wykonywania pracy w szczególnych warunkach nie mogła być odczytywana na niekorzyść, albowiem jej wykonywanie nie wyklucza rekompensaty, w przeciwieństwie do emerytury pomostowej. Jednakże nie mogła być uwzględniona do wymaganego przepisem prawa 15-letniego okresu, a co za tym idzie nie mogła zwiększyć tego okresu. Dla porządku warto odnotować, iż w drodze wyjątku możliwe jest ewentualne nabycie prawa do wcześniejszej emerytury z innego tytułu, co wykluczałoby przyznanie prawa do rekompensaty, jednakże okoliczność taka nie miała oczywiście miejsca w zastanym stanie faktycznym. Uwadze Sądu Apelacyjnego nie uszło, iż Sąd Okręgowy w obszernej części uzasadnienia badał to, czy ubezpieczony po 2008 roku był „pracownikiem” w rozumieniu art. 2 pkt 3 ustawy pomostowej, jak również czy pracował na obszarze Rzeczypospolitej Polskiej i podlegał ubezpieczeniu pomostowemu, a w rezultacie powyższego, czy mógłby nabyć emeryturę pomostową, której utrata jest przesłanką pozytywną do rekompensaty. Natomiast dla potrzeb samej rekompensaty powyższe okoliczności nie miały znaczenia, albowiem i tak ubezpieczony nie wykazał 15 lat pracy w szczególnych warunkach przed 2009 rokiem. W tym stanie rzeczy należało stwierdzić, że analizowanie charakteru zatrudnienia po 2008 roku było zbędne, skoro ubezpieczony nie wykazał wymaganego 15-letniego okresu pracy w warunkach szczególnych przed 2009 r., co przesądzało negatywnie o jego prawie do rekompensaty, natomiast praca po tej dacie nie może być zaliczana do tego okresu. Brzmienie przepisu art. 21 ust. 1 ustawy o emeryturach pomostowych jest jasne i nie wzbudza jakichkolwiek wątpliwości interpretacyjnych. Co więcej, brak możliwości zaliczania okresów zatrudnienia po 2008 roku do stażu niezbędnego do uzyskania prawa do rekompensaty, został potwierdzony w utrwalonej wykładni, zarówno Sądu Najwyższego, jak i sądów apelacyjnych, z której wynika, że warunkiem stażowym uzyskania prawa do rekompensaty jest posiadanie 15 letniego okresu zatrudnienia w warunkach szczególnych lub w szczególnym charakterze do dnia 1 stycznia 2009 r. (m.in.: wyrok Sądu Apelacyjnego w Katowicach z 23 lipca 2024 r., III AUa 3/23, opublikowano: Biul.SAKa 2024/1-4/42-43, wyrok Sądu Apelacyjnego w Lublinie z 29 grudnia 2020 r., III AUa 1002/20, LEX nr 3108171). W odniesieniu do zarzutów apelacyjnych, Sąd odwoławczy wskazuje, że – mając na uwadze powyższe stanowisko - Sąd Okręgowy nie musiał analizować czy ubezpieczony był pracownikiem w rozumieniu art. 2 pkt 3 ustawy po 2009 r., czy wykonywał pracę na obszarze Rzeczypospolitej Polskiej, ani też kto odprowadzał w tym okresie składki. Dla rozstrzygnięcia przedmiotowej sprawy wystarczająca była negatywna weryfikacja 15-letniego okresu pracy do 31.12.2008 r., natomiast dalsze rozważania — choć szczegółowe i oczywiście poprawne — dotyczyły materii irrelewantnej dla istoty sprawy. Organ rentowy oraz Sąd Okręgowy, jak wskazano na wstępie, uznały 10 lat, 5 miesięcy i 2 dni pracy w warunkach szczególnych (do 31.12.2008 r.). W ocenie Sądu Apelacyjnego, potencjalnie możliwe do doliczenia okresy wskazane przez Sąd pierwszej instancji (wykonane przed 1.01.2009 r., za które opłacano składki dobrowolne) to.:  17.12.2004 – 11.07.2005 → ok. 6 m-cy 25 dni  09.10.2005 – 14.04.2006 → ok. 6 m-cy 5 dni  14.08.2006 – 26.12.2006 → ok. 4 m-ce 12 dni  27.12.2006 – 21.03.2007 → ok. 2 m-ce 24 dni  23.07.2007 – 30.11.2007 → ok. 4 m-ce 7 dni  05.02.2008 – 03.06.2008 → ok. 4 m-ce  11.09.2008 – 31.12.2008 → ok. 3 m-ce 20 dni W takim wypadku pierwotnie ustalony staż mógłby ulec powiększeniu o łącznie około 2 lata i 10 miesięcy dodatkowego stażu. Zatem w przypadku zaliczenia ww. okresów, całkowity staż pracy w warunkach szczególnych przed 1.01.2009 r. wyniósłby około 13 lat i 3 miesiące. Powyższe oznacza, iż nawet w tym przypadku, ubezpieczonemu nadal brakowałoby okresu około 1 roku i 9 miesięcy, aby mógł on osiągnąć wymagane 15 lat, uprawiające do przyznania prawa od rekompensaty. W powyższych okolicznościach, Sąd Apelacyjny nie widział potrzeby szczegółowego odnoszenia się do twierdzeń skarżącego, przedstawionych w apelacji, które odwoływały się do kwestii, które nie miały znaczenia z punktu materialnoprawnego w przedmiotowej sprawie. Ustalenie, iż nie wykazano wymaganego 15-letniego okresu pracy w warunkach szczególnych przed 2009 rokiem wyznaczało, bowiem kierunek rozstrzygnięcia, a mianowicie stanowiło przeszkodę do przyznania ubezpieczonemu postulowanego świadczenia, jakim jest prawo do rekompensaty. Sąd Apelacyjny nie znalazł podstaw do uwzględnienia zarzutów apelacji. Sąd Okręgowy, jak wskazano na wstępie nie dopuścił się naruszenia norm proceduralnych, jak również wydał trafne, odpowiadający prawu rozstrzygnięcie. W ocenie Sądu Apelacyjnego, ubezpieczony nie udowodnił, że spełnił przesłankę, o której mowa w art. 21 ust. 1 ustawy o emeryturach pomostowych. Tym samym, na podstawie art. 385 k.p.c. apelację oddalono. SSA Jolanta Hawryszko", "legal_basis": "art. 5 k.c", "legal_basis_content": "Nie można czynić ze swego prawa użytku, który by był sprzeczny ze społeczno-gospodarczym przeznaczeniem tego prawa lub z zasadami współżycia społecznego. Takie działanie lub zaniechanie uprawnionego nie jest uważane za wykonywanie prawa i nie korzysta z ochrony."}
{"judgment_link": "https://orzeczenia.szczecin.sa.gov.pl/content/Wyrok/155500000001521_III_AUa_000213_2024_Uz_2025-04-24_001", "masked_judgment_text": "Decyzją z 21 kwietnia 2023 r., znak (...), Zakład Ubezpieczeń Społecznych Oddział w S. przyznał G. H. dodatek pielęgnacyjny. W związku z tym, iż wypłata emerytury z ZUS została zawieszona, z uwagi na wypłatę świadczenia korzystniejszego z innego organu rentowego, wypłata dodatku została zawieszona.\n\nOdwołanie od powyższej decyzji wywiódł G. H., wskazując że zawieszenie wypłaty emerytury nie może być powodem odmowy wypłaty dodatku pielęgnacyjnego. Ubezpieczony wskazał na wyrok Sądu Apelacyjnego w Szczecinie z 27 kwietnia 2011 r., w myśl którego zawieszenie prawa do renty lub emerytury nie powoduje zawieszenia wypłaty dodatku pielęgnacyjnego.\n\nW odpowiedzi na odwołanie organ rentowy wniósł o oddalenie odwołania w całości, podtrzymując argumentację powołaną w zaskarżonej decyzji.\n\nWyrokiem z dnia 7 marca 2024 r. Sąd Okręgowy w Szczecinie VI Wydział Pracy i Ubezpieczeń Społecznych oddalił odwołanie.\n\nSąd Okręgowy ustalił, że G. H. urodził się (...) Decyzją z dnia 9 maja 2013 r. Zakład Ubezpieczeń Społecznych Oddział w S. przyznał mu prawo do emerytury od dnia 24 lutego 2013 r.\n\nŻoną G. H. była B. H. – sędzia w stanie spoczynku. Poobierała ona stosowne uposażenie z Sądu Okręgowego w Szczecinie.\n\nPismem z dnia 5 września 2022 r. Prezes Sądu Okręgowego w Szczecinie poinformował ZUS, że od dnia 1 września 2022 r. ubezpieczony pobiera uposażenie rodzinne po zmarłej żonie, wypłacane przez Sąd Okręgowy w Szczecinie.\n\nDecyzją z dnia 25 października 2022 r. Zakład Ubezpieczeń Społecznych Oddział w S. wstrzymał G. H. wypłatę emerytury od 1 września 2022 r., tj. od daty ustalenia prawa do pobierania uposażenia rodzinnego po zmarłej żonie B. H..\n\nW tym stanie faktycznym, Sąd Okręgowy ocenił, że odwołanie nie zasługiwało na uwzględnienie.\n\nNa wstępie wskazał, że w rozpatrywanej sprawie poza sporem pozostaje fakt, że wnioskodawca, po śmierci żony – sędzi w stanie spoczynku, uzyskał, od dnia 1 września 2022 r., prawo do uposażenia rodzinnego po zmarłej, wypłacanego przez Sąd Okręgowy w Szczecinie. Kwestią sporną pozostawało natomiast ustalenie, czy organ rentowy zasadnie zawiesił wypłatę przyznanego ubezpieczonemu dodatku pielęgnacyjnego, w sytuacji pobierania przez niego uposażenia rodzinnego po zmarłej żonie.\n\nZgodnie z treścią art. 102 § 4 ustawy z dnia 27 lipca 2001 r. prawo o ustroju sądów powszechnych (Dz.U z 2024 r., poz. 334), w razie zbiegu prawa do uposażenia rodzinnego z prawem do emerytury lub renty, na wniosek uprawnionego, przysługuje albo uposażenie rodzinne albo emerytura lub renta. Przepisy o uposażeniu rodzinnym nie przewidują wypłacania dodatku pielęgnacyjnego.\n\nW myśl zaś art. 75 ustawy z dnia 17 grudnia 1998 r. o emeryturach i rentach z Funduszu Ubezpieczeń Społecznych (Dz.U. z 2023 r., poz. 1251), dodatek pielęgnacyjny przysługuje osobie uprawnionej do emerytury lub renty, jeżeli osoba ta została uznana za całkowicie niezdolną do pracy oraz do samodzielnej egzystencji albo ukończyła 75 lat życia, z zastrzeżeniem ust. 4. Dodatek ten wypłaca się łącznie ze świadczeniem.\n\nW ocenie Sądu pierwszej instancji, ubezpieczony w związku ze wstrzymaniem wypłaty emerytury z ZUS, nie zachował prawa do pobierania dodatku pielęgnacyjnego. Zawieszenie wypłaty emerytury spowodowało bowiem zawieszenie wypłaty dodatku pielęgnacyjnego. Wnioskodawca dokonał wyboru świadczenia, wypłacanego przez inną instytucję, a zatem konsekwencją tego wyboru stało się wstrzymanie wypłaty dodatku pielęgnacyjnego. Jak słusznie podniósł Zakład Ubezpieczeń Społecznych, dodatek pielęgnacyjny nie jest samoistnym świadczeniem z zakresu świadczeń pieniężnych z ubezpieczenia emerytalnego i rentowego, warunkiem jego nabycia jest bowiem posiadanie prawa do emerytury lub renty.\n\nSąd Okręgowy, powołując się na stanowisko Sądu Najwyższego prezentowane w wyroku z dnia 12 października 1999 r., III ZP 7/99, wskazał, że osoba niezdolna do samodzielnej egzystencji nie zachowuje prawa do wypłaty dodatku pielęgnacyjnego wówczas, gdy wypłata renty z tytułu niezdolności do pracy podlega zawieszeniu w całości.\n\nMając powyższe na uwadze Sąd Okręgowy, na podstawie art. 477 14 § 1 k.p.c. oddalił odwołanie.\n\nZ wyrokiem nie zgodził się ubezpieczony, zaskarżając rozstrzygnięcie w całości i zarzucając błędną wykładnię prawa polegającą na przyjęciu, że zawieszenie wypłaty przyznanej emerytury powoduje automatyczne zawieszenie prawa do wypłaty dodatku pielęgnacyjnego. Mając powyższe na uwadze, apelujący wniósł o zmianę zaskarżonego wyroku i poprzedzającej go decyzji ZUS z dnia 21.04.2023 r., znak (...), oraz orzeczenie, że przysługujący mu dodatek pielęgnacyjny ma być wypłacany.\n\nW uzasadnieniu apelujący wskazał, że po ukończeniu 75 roku życia, tj. w dniu 3 lutego 2023 r., wystąpił do ZUS Oddział w S. o przyznanie od 1 lutego 2023 r. dodatku pielęgnacyjnego. Decyzją z dnia 21 kwietnia 2023 r. ZUS Oddział w S. przyznał ubezpieczonemu prawo do dodatku pielęgnacyjnego, jednakże jednocześnie zawiesił jego wypłatę, ze względu na pobieranie świadczenia emerytalnego z innego organu niż ZUS. Zdaniem apelującego, dodatek pielęgnacyjny jest świadczeniem niezależnym od wypłaty świadczenia emerytalnego lub rentowego z ZUS.\n\nNa poparcie swojego stanowiska ubezpieczony powołał wyrok Sądu Apelacyjnego w Szczecinie z 27 kwietnia 2011 r., sygn. III AUa 666/2010, w którym wskazano, że zawieszenie prawa do renty/emerytury nie powoduje zawieszenia wypłaty dodatku pielęgnacyjnego. Ubezpieczony zauważył jednocześnie, że wyrok ten dotyczy innego stanu faktycznego, ale wyraźnie wskazuje, że świadczenie podstawowe oraz dodatek pielęgnacyjny należy traktować oddzielnie.\n\nW odpowiedzi na odwołanie organ rentowy wniósł o oddalenie apelacji w całości.\n\nSąd Apelacyjny zważył, co następuje:\n\nApelacja ubezpieczonego okazała się bezzasadna.\n\nAnaliza materiału dowodowego zgromadzonego w sprawie, przy uwzględnieniu zarzutów podniesionych w apelacji, doprowadziła Sąd drugiej instancji do wniosku, że Sąd pierwszej instancji prawidłowo przeprowadził postępowanie dowodowe, w żaden sposób nie uchybiając przepisom prawa procesowego oraz dokonał wszechstronnej oceny całokształtu zebranego w sprawie materiału dowodowego, w konsekwencji prawidłowo ustalając stan faktyczny sprawy. Dokonał też prawidłowej subsumpcji i prawidłowo zastosował prawo materialne. W szczególności, Sąd Okręgowy wskazał, jaki stan faktyczny stał się podstawą orzeczenia i podał na jakich dowodach oparł się przy jego ustalaniu. Stąd też, Sąd Apelacyjny ustalenia Sądu pierwszej instancji w całości uznał i przyjął za własne (art. 387 § 2 1 pkt 1 k.p.c.). Sąd Odwoławczy nie dostrzegł przy tym naruszenia przez Sąd pierwszej instancji prawa materialnego, w związku z czym podziela także w całości rozważania tego Sądu w zakresie przyjętych przez niego podstaw prawnych orzeczenia (art. 387 § 2 1 pkt 2 k.p.c.).\n\nKwestią sporną, na etapie postępowania apelacyjnego, pozostawało ustalenie, czy ubezpieczonemu mimo zawieszenia prawa do emerytury, w związku z uzyskiwaniem korzystniejszego świadczenia, tj. uposażenia rodzinnego po zmarłej żonie będącej sędzią w stanie spoczynku, przysługuje prawo do pobierania dodatku pielęgnacyjnego.\n\nSąd Apelacyjny podkreśla, że w okolicznościach niniejszej sprawy, kluczowe znaczenie ma treść przytoczonych przez Sąd Okręgowy przepisów ustawy o emeryturach i rentach z Funduszu Ubezpieczeń Społecznych (t.j. Dz.U. z 2024 r., poz. 1631; dalej jako: ustawa emerytalna) oraz ustawy - prawo o ustroju sądów powszechnych (t.j. Dz.U. z 2024 r., poz. 334; dalej jako: ustawa). Zgodnie bowiem z treścią art. 75 ust. 1 ustawy emerytalnej – dodatek pielęgnacyjny przysługuje osobie uprawnionej do emerytury lub renty, jeżeli osoba ta została uznana za całkowicie niezdolną do pracy oraz do samodzielnej egzystencji albo ukończyła 75 lat życia. Ubezpieczonemu, jako osobie uprawnionej do świadczenia emerytalnego, który ukończył 75 rok życia, decyzją z dnia 21 kwietnia 2023 r. przyznano prawo do dodatku pielęgnacyjnego. Jednakże ubezpieczony z dniem 1 września 2022 r. nabył również, na podstawie art. 102 ustawy prawo o ustroju sądów powszechnych, prawo do pobierania uposażenia rodzinnego po zmarłej żonie B. H. – będącej sędzią Sądu Okręgowego w Szczecinie w stanie spoczynku i pobierającej uposażenie z Sądu Okręgowego w Szczecinie. Przepis art. 102 ustawy stanowi, iż w razie śmierci sędziego w stanie spoczynku, członkom jego rodziny, spełniającym warunki wymagane do uzyskania renty rodzinnej w myśl przepisów o emeryturach i rentach z Funduszu Ubezpieczeń Społecznych, przysługuje uposażenie rodzinne. Natomiast, w razie zbiegu prawa do uposażenia rodzinnego z prawem do emerytury lub renty, na wniosek uprawnionego, przysługuje albo uposażenie rodzinne, albo emerytura lub renta. Wobec wniosku z dnia 5 września 2022 r. organ rentowy zawiesił wypłacaną dotychczas ubezpieczonemu emeryturę, jako świadczenie mniej korzystne. Jednocześnie organ rentowy odmówił wypłaty dodatku pielęgnacyjnego, wskazując że dodatek pielęgnacyjny jest świadczeniem wypłacanym łącznie ze świadczeniem emerytalnym.\n\nSąd Apelacyjny podzielił stanowisko Sądu Okręgowego, że przepisy ustawy prawo o ustroju sądów powszechnych nie przewidują możliwości wypłacania dodatku pielęgnacyjnego. Przepis art. 102 § 1 ustawy odsyła do ustawy emerytalnej w zakresie warunków wymaganych do uzyskania renty rodzinnej, zaś w § 5 wskazuje wyłącznie, że do wypłaty uposażenia rodzinnego przysługuje dodatek dla sierot zupełnych w wysokości i na zasadach określonych w przepisach o emeryturach i rentach z Funduszu Ubezpieczeń Społecznych. Brak jest natomiast w ustawie odniesienia do pozostałych świadczeń uzyskiwanych z Zakładu Ubezpieczeń Społecznych, w tym do świadczenia jakim jest dodatek pielęgnacyjny. Zatem już sama treść przepisów ustawy prawo o ustroju sądów powszechnych wskazuje na brak możliwości wypłaty spornego świadczenia łącznie z pobieranym przez G. H. uposażeniem rodzinnym.\n\nOkoliczności powodujące zawieszenie prawa do emerytury, a łącznie z nią dodatku pielęgnacyjnego, nie powodują utraty prawa do tych świadczeń, a jedynie do ich wypłaty.\n\nOdnosząc się natomiast do powoływanego przez ubezpieczonego w treści apelacji orzeczenia Sądu Apelacyjnego w Szczecinie z dnia 27 kwietnia 2011 r., sygn. III AUa 666/2010, w którym wskazano, że zawieszenie prawa do renty/emerytury nie powoduje zawieszenia prawa do dodatku pielęgnacyjnego, należy podkreślić, że dotyczy ono zupełnie odmiennego stanu faktycznego. Omawiany wyrok dotyczył uzyskiwania renty inwalidzkiej i dodatku pielęgnacyjnego oraz jednoczesnego osiągania przychodu z tytułu zatrudnienia. Podjęcie, przez uprawnionego do renty, zatrudnienia oraz osiągnięcie z tego tytułu przychodu w wysokości znacznie przekraczającej kwotę graniczną spowodowało okresowe zawieszenie prawa do renty. Sąd Apelacyjny uznał wówczas, że nieuzasadnionym w opisanych okolicznościach jest zawieszenie również prawa do dodatku pielęgnacyjnego, gdyż prawo do dodatku pielęgnacyjnego nie jest uzależnione od wysokości przychodu.\n\nW ocenie Sądu Odwoławczego, całkowicie chybione jest zatem powoływanie się przez ubezpieczonego na powyższe rozstrzygnięcie Sądu Apelacyjnego. W przywołanej sprawie ubezpieczonemu zawieszono wypłatę prawa do renty, jednakże było to spowodowane całkowicie odmienną sytuacją, jaką było osiąganie przychodu z tytułu zatrudnienia. Natomiast w sprawie dotyczącej G. H. zawieszenie wypłaty emerytury nastąpiło na wniosek oraz w związku z decyzją o pobieraniu korzystniejszego świadczenia, tj. uposażenia rodzinnego. Dodatkowo podkreślenia wymaga, że wypłaty uposażenia rodzinnego i emerytury z Funduszu Ubezpieczeń Społecznych nie dokonuje ten sam organ. Wypłaty emerytury oraz dodatku pielęgnacyjnego dokonuje Zakład Ubezpieczeń Społecznych, zaś wypłaty uposażenia rodzinnego po zmarłej żonie ubezpieczonego dokonuje Prezes Sądu Okręgowego w Szczecinie. Omawiane świadczenia pochodzą zatem z dwóch różnych źródeł, w żaden sposób niepowiązanych ze sobą. Zdaniem Sądu Apelacyjnego, również z tego względu niezasadnym byłoby wypłacanie ubezpieczonemu jednocześnie dwóch różnych świadczeń, przez dwa odrębne organy.\n\nKonkludując, Sąd Odwoławczy stoi na stanowisku, że gdyby ustawodawca przewidywał możliwość wypłaty dodatku pielęgnacyjnego, mimo wstrzymania wypłaty emerytury w związku z podjęciem wypłaty uposażenia rodzinnego, jako bardziej korzystnego dla ubezpieczonego, z pewnością znalazłoby to wyraz w obowiązujących przepisach. Tymczasem brak uregulowania w tym zakresie uniemożliwia przyznanie ubezpieczonemu prawa do pobierania zarówno uposażenia rodzinnego po zmarłej małżonce, jak i dodatku pielęgnacyjnego.\n\nW ocenie Sądu Odwoławczego, Sąd Okręgowy prawidłowo oddalił odwołanie ubezpieczonego, wskazując że G. H. w związku ze wstrzymaniem emerytury z Zakładu Ubezpieczeń Społecznych nie zachował prawa do pobierania dodatku pielęgnacyjnego.\n\nMając na uwadze powyższe, Sąd Apelacyjny na podstawie ART_MASK oddalił apelację ubezpieczonego.\n\nSędzia Barbara Białecka", "legal_basis": "art. 385 k.p.c", "legal_basis_content": "Sąd drugiej instancji oddala apelację, jeżeli jest ona bezzasadna."}
